'যৌবন গেলে আর প্রেম হবে না';'প্রেম হবে না
 কথা ও সুর ঃ ক্বারী আমির উদ্দিন

প্রেমিক ছাড়া প্রেমের মানুষ বাঁচে না
 যৌবন গেলে আর প্রেম হবে না ।

প্রথম দেখা নয়নে, তারপর আলাপনে
 প্রানে প্রানে মিশে গেলে, ভূলে থাকা যায় না
 ঞ্জানী গনে যাহা কয়, মিলনে প্রেম সত্য নয়
 যদি এস্কে চাঁদ দেখা যায়, দুই অঙ্গে হয় একজনা ।

বলি প্রেম স্বার্থে ভরা, প্রেম চলেনা টাকা ছাড়া
 সত্য প্রেম করছে যারা, আসল প্রেমিক রাব্বানা
 বিনামূল্যে নামের সাথে, প্রেম করতে হয় আল্লারস্তে
 সেই প্রেম যাবে বেহেশতে, কাম মরে প্রেম মরে না ।

বলে ক্বারী আমির উদ্দিন, বলে গেছেন রাসূল আলামিন
 প্রেমিক ছাড়া হাশরের দিন, সাফায়াত করবেন না নবী
 আউয়ালে সেই তরবারে, আহাদে মিল শামিল করে
 দেখনা কলেমা পড়ে, এই প্রেম আর ভাঙ্গবে না ।
 ————————————————';'কিশোর পলাশ';'ভবের বাড়ি';'0'
'মধুর সে মুখখানি কখনও কি ভোলা যায়';'মধুর সে মুখখানি কখনও কি ভোলা যায়!
 জমায়ে চঁদের সুধা, বিধি গড়েছিল তায়!
 মৃদু সরলতা মাখা
 তুলিতে নয়ন আঁকা;
 চাহিলে করুণে, ধরা চরণে বিকোতে চায়।
 অধরে সারাটি বেলা
 হাসি করে চেলে খেলা;
 নীরবে নিশীথে ধীরে, অঘোরে পড়ি ঘুমায়।।
 যদি দুটি কথা কহে;
 প্রাণে সুধানদী বহে;
 নিমেষে নিখিল ধরা, মোহন সঙ্গীতময়।';'মানবেন্দ্র মুখোপাধ্যায়';'ভক্তিমূলক গান';'0'
'(প্রেমে) জল হয়ে যাও গ’লে ;';'(প্রেমে) জল হয়ে যাও গ’লে ;
 (কঠিন ) মেশে না সে,
 মেশে যে সে তরল হ’লে।
 অবিরাম হয়ে নত,
 চলে যাও নদীর মত,
 কল কলে অবিরত “জয় জগদীশ” বলে।
 বিশ্বাসের তরঙ্গ তুলে,
 মোহ পাড়ি ভাঙ্গ সমুলে ;
 চেওনা কোন কুলে,
 (শুধু) নেচে গেয়ে যাওরে চ’লে।
 সে জলে নাইবে যা’রা,
 থাকবে না মৃত্যু জরা
 পানে পিপাসা যাবে,
 ময়লা যাবে ধুলে!
 (যা’রা) সাঁতার ভুলে নামতে পারে
 (তা’দের) টেনে নে’ যাও একেবারে
 ভেসে যাও, ভাসিয়ে নে’যাও।
 সেই পরিণাম-সিন্ধু-জলে। -';'নীলা মজুমদার';'শ্রী রজনীকান্ত সেন';'0'
'আজি এসেছি–আজি এসেছি, এসেছি বঁধু হে';'আজি এসেছি–আজি এসেছি, এসেছি বঁধু হে,
 নিয়ে এই হাসি, রূপ, গান।
 আজি আমার যা কিছু আছে,
 এনেছি তোমার কাছে,
 তোমায় করিতে সব দান।
 আজি তোমার চরণতলে রাখি এ কুসুমহার,
 এ হার তোমার গলে দিই বঁধু উপহার,
 সুধার আধার ভরি, তোমার অধরে ধরি,
 কর বঁধু কর তায় পান;
 আজি হৃদয়ের সব আশা, সব সুখ, ভালোবাসা,
 তোমাতে হউক অবসান।
 ওই ভেসে আসে কুসুমিত উপবন-সৌরভ
 ভেসে আসে উচ্ছল জলদল কলরব,
 ভেসে আসে রাশি রাশি
 জ্যোৎস্নার মৃদু হাসি,
 ভেসে আসে পাপিয়ার তান;
 আজি, এমন চাঁদের আলো –
 মরি যদি সেও ভালো,
 সে- মরণ স্বর্গ সমান।
 আজি তোমার চরণতলে লুটায়ে পড়িতে চাই,
 তোমার জীবনতলে ডুবিয়া মরিতে চাই,
 তোমার নয়নতলে শয়ন লভিব ব’লে,
 আসিয়াছি তোমার নিধান;
 আজি সব ভাষা সব বাক, –
 নীরব হইয়া যাক,
 প্রাণে শুধু মিশে থাক–প্রাণ।';'রবীন বন্দ্যোপাধ্যায়';'দ্বিজেন্দ্রলাল রায়';'0'
'তোমারি দেওয়া প্রাণে তোমারি দেওয়া দুখ';'তোমারি দেওয়া প্রাণে তোমারি দেওয়া দুখ,
 তোমারি দেওয়া বুকে তোমারি অনুভব।
 তোমারি দু’নয়নে তোমারি শোকবারি,
 তোমারি ব্যাকুলতা তোমারি হা হা রব।। 

তোমারি দেওয়া বিধি তোমারি কেড়ে নেওয়া,
 তোমারি শঙ্কিত আকুল পথ চাওয়া,
 তোমারি নিরজনে ভাবনা আনমনে,
 তোমারি সান্ত্বনা শীতল সৌরভ।।

 আমিও তোমারি গো তোমারি সকলি ত’
 জানিয়ে জানেনা এ মোহ হত চিত।
 আমারি বলে কেন ভ্রান্তি হলে হেন?
 ভাঙো এ অহমিকা মিথ্যা গৌরব।।';'কৃষ্ণা চট্টোপাধ্যায়';'ভক্তিমূলক গান';'0'
'ধীরে সমীরে চঞ্চল নীরে';'ধীরে সমীরে চঞ্চল নীরে
 খেলে যবে মন্দ হিল্লোল
 বিগলিত-কাঞ্চন সন্নিভ-শশধর
 জল মাঝে খেলে মৃদু দোল্ ।।

যবে, কনক প্রভাতে নব রবি সাথে
 জাগে সুষুপ্ত ধরা-
 পরিমল-পূরিত কুসুমিত কাননে
 পাখি গাহে সুমধুর বোল্ ।।

যবে, শ্যামল শস্যে বিস্তৃত প্রান্তর
 রাজে, মোহিয়া মন প্রাণ;
 সান্ধ্য-সমীরণ চুম্বিত অঞ্চল
 শীত শিশির করে পান।।

কোটি নয়ন দেহ কোটি শ্রবণ প্রভু
 দেহ মোরে কোটি সুকণ্ঠ;
 হেরিতে মোহন ছবি শুনিতে সে-সঙ্গীত
 তুলিতে তোমারি যশরোল।।';'গীতা মাইতি';'রজনীকান্ত সেন';'0'
'স্বপনে তাহারে কুড়ায়ে পেয়েছি';'স্বপনে তাহারে কুড়ায়ে পেয়েছি
 রেখেছি স্বপনে ঢাকিয়া,
 স্বপনে তাহারি মু’খানি নিরখি
 স্বপন কুহেলি মাখিয়া।।

তারে বরমালা দিনু স্বপনে
 হল হৃদি বিনিময় গোপনে
 স্বপনে দু’জনে প্রেম আলাপনে
 যাপি সারা নিশি জাগিয়া।।

করি স্বপ্নে মিলন সুখ গান
 করি স্বপ্নে প্রণয় অভিমান,
 হয় স্বপ্নে প্রেম কলহ,
 যায় গো, স্বপনেরি সনে ভাঙিয়া।
 যা কিছু আমার দিতে পারি সব
 সুখ স্বপনেরি লাগিয়া।।';'সুপর্ণা ঘোষ';'রজনীকান্ত সেন';'0'
'ওগো নিঠুর দরদী, এ কি খেলছ অনুক্ষণ!';'ওগো নিঠুর দরদী, এ কি খেলছ অনুক্ষণ!
 তোমার কাঁটায় ভরা বন, তোমার প্রেমে ভরা মন।।

মিছে দাও কাঁটার ব্যথা, সহিতে না পার তা;
 আমার আঁখিজল তোমায় করে গো চঞ্চল,
 তাই নয় বুঝি বিফল আমার অশ্রু বরিষণ।।

ডাকিলে কওনা কথা, কি নিঠুর নীরবতা!
 আবার ফিরে চাও, বল, ‘ওগো শুনে যাও’,
 তোমার সাথে আছে আমার অনেক কথন।';'কৃষ্ণা চট্টোপাধ্যায়';'অতুলপ্রসাদ সেন';'0'
'কে রে হৃদয়ে জাগে, শান্ত শীতল রাগে,';'কে রে হৃদয়ে জাগে, শান্ত শীতল রাগে,
 মোহ তিমির নাশে প্রেম মলয়া বয়;
 ললিত মধুর আঁখি করুণা-অমিয় মাখি,
 আদরে মোরে ডাকি’ হেসে হেসে কথা কয়।।

কহিতে নাহিক ভাষা, কত সুখ কত আশা,
 কত স্নেহ ভালবাসা, সে-নয়ন কোণে রয়!
 সে-মাধুরী অনুপম, কান্তি মধুর কম,
 মুগ্ধ মানসে মম নাশে পাপ-তাপ-ভয়।।

বিষয় বাসনা যত পূর্ণভজন ব্রত
 পুলকে হইয়া নত আদরে বরিয়া লয়,
 চরণ পরশ ফলে পতিত চরণ তলে
 স্তম্ভিত রিপুদলে বলে ‘হোক তব জয়’।';'নিশীথ সাধু';'রজনীকান্ত সেন';'0'
'পতিতোদ্ধারিণী গঙ্গে, মা';'পতিতোদ্ধারিণী গঙ্গে, মা
 শ্যাম বিটপী ঘন তটিনী প্লাবিনী ধূসর তরঙ্গ ভঙ্গে।। 

কত নগ-নগরী তীর্থ হইল তব চুম্বী চরণ যুগমায়ী,
 কত নর-নারী ধন্য হইল মা তব সলিলে অবগাহি,
 বহিছ জননী এ ভারতবর্ষে কত শত যুগ যুগ বাহি,
 করি সুশ্যামল কত মরু-প্রান্তর শীতল পুণ্য তরঙ্গে।।

নারদ কীর্তন পুলকিত মাধব বিগলিত করুণা করিয়া,
 ব্রহ্ম কমণ্ডলু উচ্ছলি ধূর্জটি জটিল জটাপর ঝরিয়া,
 অম্বর হইতে সোমশত ধারা জ্যোতিঃ প্রপাত তিমিরে,
 নাহি ধরায় হিমাচল মূলে মিশিলে সাগর সঙ্গে।। 

পরিহরি ভব সুখ-দুঃখ যখন মা, শায়িত অন্তিম শয়নে,
 বরিষ শ্রবণে তব জল কলরব, বরিষ সুপ্তি মম নয়নে,
 বরিষ শান্তি মম শঙ্কিত প্রাণে, বরিষ অমৃত মম অঙ্গে,
 মা ভাগীরথী জাহ্নবী সুরধুনী কল কল্লোলিনী গঙ্গে।।';'সবিতাব্রত দত্ত';'রজনী কান্ত সেন';'0'
'ওগো আমার নবীন সাথী, ছিলে তুমি কোন বিমানে?';'ওগো আমার নবীন সাথী, ছিলে তুমি কোন বিমানে?
 আমার সকল হিয়া মুঞ্জরিছে তোমারি ওই করুণ গানে।।
 জগতের গহন বনে ছিনু আমি সঙ্গোপনে,
 না জানি কি লয়ে মনে এলে উড়ে আমার পানে।
 লয়ে তোমার মোহন বরণ আমার শুকনো ডালে রাখলে চরণ;
 আজ আমার জীবন-মরণ কোথা আছে কে বা জানে।।
 ঝরে গেছে সকল আশা, ফোটে না আর ভালোবাসা,
 আজ তুমি বাঁধলে বাসা আমার প্রাণে কোন পরাণে?';'কৃষ্ণা চট্টোপাধ্যায়';'অতুলপ্রসাদ সেন';'0'
'(ওগো) কে তুমি বসি’ নদীকূলে একেলা?';'(ওগো) কে তুমি বসি’ নদীকূলে একেলা?
 কার লাগি’ এত উতলা।
 কে তরী বাহি’ আসিবে গাহি’?
 খেলিবে তার সনে কী খেলা।।
 সারা বেলা গাঁথ মালা-
 ঘরের কাজে এ কী হেলা?
 ছলনা করি’ আন গাগরি
 কার লাগি’ বলো অবেলা।।';'কৃষ্ণা চট্টোপাধ্যায়';'অতুলপ্রসাদ সেন';'0'
'একা মোর গানের তরী ভাসিয়েছিলাম নয়ন-জলে';'একা মোর গানের তরী ভাসিয়েছিলাম নয়ন-জলে।
 সহসা কে এলে গো এ তরী বাইবে ব’লে
 যা ছিল কল্পমায়া, সে কি আজ ধরল কায়া?
 কে আমার বিফল মালা পরিয়ে দিল তোমার গলে।
 কেন মোর গানের ভেলায় এলে না প্রভাত-বেলায়?
 হলে না সুখের সাথী জীবনের প্রথম দোলায়।
 বুঝি মোর করুণ গানে ব্যাথা তাঁর বাজল প্রাণে,
 এলে কি দু’কুল হতে কূল মেলাতে এ অকূলে।। -';'কৃষ্ণা চট্টোপাধ্যায়';'অতুলপ্রসাদ সেন';'0'
'আর কতকাল থাকব ব’সে দুয়ার খুলে, বধূ আমার';'আর কতকাল থাকব ব’সে দুয়ার খুলে, বধূ আমার!
 তোমার বিশ্বকাজে আমারে কি রইলে ভুলে, বধূ আমার।
 বাহিরে উষ্ণ বায়ে মালা যে যায় শুকায়ে,
 নয়নের জল, বুঝি তাও, বধূ মোর, যায় ফুরায়ে।
 শুধু ডোরখানি হায় কোন পরাণে তোমার গলায় দিব তুলে, বধূ আমার।
 হৃদয়ের শব্দ শুনে চমকি’ভাবি মনে,
 ঐ বুঝি এল বধূ ধীরে মৃদুল চরণে;
 পরাণে লাগলে ব্যথা ভাবি বুঝি আমায় ছুঁলে, বধূ আমার।
 বিরহে দিন কাটিল, কত যে কথা ছিল,
 কত যে মনের আশা মন-মাঝে রহিল;
 কী ল’য়ে থাকব বলো তুমি যদি রইলে ভুলে, বধূ আমার।।';'দীপান্বিতা সামন্ত';'অতুলপ্রসাদ সেন';'0'
'আমায় রাখতে যদি আপন ঘরে';'আমায় রাখতে যদি আপন ঘরে,
 বিশ্বঘরে পেতাম না ঠাঁই।

দু’জনে যদি হত আপন
 হত না মোর আপন সবাই।

নিত্য আমি অনিত্যরে-
 আঁকড়ে ছিলাম রুদ্ধ ঘরে:
 কেড়ে নিলে দয়া করে-
 তাই হে চির, তোমারে চাই।।

সবাই যেচে দিত যখন,
 গরব করে নিই নি তখন,
 পরে আমায় কাঙাল পেয়ে
 বলত সবাই, “নাই গো নাই”।।

তোমার চরণ পেয়ে হরি,
 আজকে আমি হেসে মরি!
 কি ছাই নিয়ে ছিলাম আমি,
 হায় রে, কি ধন চাহি নাই।।';'হেমন্ত মুখোপাধ্যায়';'চেনা অচেনা';'0'
'আজ আমার শূন্য ঘরে আসিল সুন্দর,';'আজ আমার শূন্য ঘরে আসিল সুন্দর,
 ওগো অনেক দিনের পর।
 আজ আমার সোনার বধূ এল আপন ঘর,
 ওগো অনেক দিনের পর।।
 আজ আমার নাই কিছু কালো,
 পেয়ে আজ উজল মণি
 সব হলো আলো।
 আজ আমার নাইকো কেহ পর,
 সুখীরে করেছি সখা, দুঃখীরে দোসর
 ওগো অনেক দিনের পর।।
 মনে পড়িল তাকি?
 এতদিন যে দুয়ার খুলে ছিনু একাকি।
 বুঝি ভিজিল আঁখি।
 আর ছেড়ে যেয়ো না বধূ জন্মজন্মান্তর,
 ওগো আমার সুন্দর।';'কৃষ্ণা চট্টোপাধ্যায়';'শ্রী অতুলপ্রসাদ সেন';'0'
'যেখানে সে দয়াল আমার';'যেখানে সে দয়াল আমার
 ব’সে আছে সিংহাসনে,
 সেখানে তো হয় না যাওয়া
 পাপ-কণিকা নিয়ে মনে।
 আছে ভাল-মন্দ ছেলে
 কারুকে সে দেয় না ফেলে;
 শুধু প্রেমের আগুন জ্বেলে,
 পুড়িয়ে নেয় সে আপন জনে।
 আগুন জ্বেলে, মন পুড়িয়ে,
 দেয় গো পাপের খাদ উড়িয়ে,
 ঝেড়ে ময়লা-মাটি, ক’রে খাঁটি,
 স্থান দেয় অভয়-শ্রীচরণে।
 সেই আনন্দ-মন্দির মাঝে,
 আনন্দ-সঙ্গীত বাজে,
 নাহি ব্যথা, অশ্রু, বিষাদ,
 (সে) সদানন্দ নিকেতনে।
 দেখ্ কেমন তার ভালবাসা,
 মিটায় আনন্দ-পিপাসা,
 আগে, না পোড়ালে খাদ র’য়ে যায়,−
 সে আনন্দ পাবে কেমনে?';'কৃষ্ণা চট্টোপাধ্যায়';'রজনীকান্ত সেন';'0'
'আমি তো তোমারে চাহি নি জীবনে, তুমি অভাগারে চেয়েছ';'আমি তো তোমারে চাহি নি জীবনে, তুমি অভাগারে চেয়েছ-
 আমি না ডাকিতে হৃদয়-মাঝারে নিজে এসে দেখা দিয়েছ।
 চির-আদরের বিনিময়ে সখা চির-অবহেলা পেয়েছ-
 আমি দূরে ছুটে যেতে দু’হাত পসারি ধরি টেনে কোলে নিয়েছ।।
 ও পথে যেও না, “ফিরে এসো” বলে কানে কানে কত কয়েছ-
 আমি তবু চলে গেছি ফিরায়ে আনিতে পাছে পাছে ছুটে গিয়েছ।
 এই চির-অপরাধী পাতকীর বোঝা হাসিমুখে তুমি বয়েছ-
 আমার নিজহাতে গড়া বিপদের মাঝে, বুকে করে নিয়ে রয়েছ।।';'সন্ধ্যা মুখোপাধ্যায়';'রজনীকান্ত সেন';'0'
'কেন বঞ্চিত হব চরণে!';'কেন বঞ্চিত হব চরণে!
 আমি কত আশা করে বসে আছি, পাব জীবনে না হয় মরণে
 আহা! তাই যদি নাহি হবে গো,-
 পাতকী-তারণ-তরীতে তাপিত আতুরে তুলে না লবে গো,-
 হয়ে পথের ধুলায় অন্ধ, এসে দেখিব কি খেয়া বন্ধ?
 তবে পারে বসে “পার করো” বলে পাপী কেন ডাকে দীন-শরণে?
 আমি শুনেছি হে তৃষাহারি!
 তুমি এনে দাও তারে প্রেম-অমৃত, তৃষিত যে চাহে বারি।।
 তুমি আপনা হইতে হও আপনার, যার কেহ নাই, তুমি আছ তার,
 এ কি সব মিছে কথা? ভাবিতে যে ব্যথা বড়ো বাজে, প্রভু মরমে।।
 [মিশ্র খাম্বাজ, জলদ একতালা]';'যূথিকা রায়';'রজনীকান্ত সেন';'0'
'তুমি, অরূপ স্বরূপ, সগুণ নির্গুণ';'তুমি, অরূপ স্বরূপ, সগুণ নির্গুণ,
 দয়াল ভয়াল, হরি হে-
 আমি কিবা বুঝি, আমি কিবা জানি,
 আমি কেন ভেবে মরি হে।
 কিরূপে এসেছি, কেমনে বা যাব,
 তা ভাবিয়ে কেন জীবন কাটাব?
 তুমি আনিয়াছ, তোমারেই পাব,
 এই শুধু মনে করি হে।
 না রাখি জটিল ন্যায়ের বারতা,
 বিচারে বিচারে বাড়ে অসারতা,
 আমি জানি তুমি আমারই দেবতা,
 তাই আনি হৃদে বরি হে;
 তাই বলে ডাকি, প্রাণ যাহা চায়,
 ডাকিতে ডাকিতে হৃদয় জুড়ায়,
 যখন যে রূপে প্রাণ ভরে যায়,
 তাই দেখি প্রাণ ভরি’ হে।

 [বেভাগ একতালা]';'কৃষ্ণা চট্টোপাধ্যায়';'রজনীকান্ত সেন';'0'
'আইল ঋতুরাজ সজনি, জ্যোৎস্নাময় মধুর রজনি';'আইল ঋতুরাজ সজনি,
 জ্যোৎস্নাময় মধুর রজনি,
 বিপিনে কলতান মুরলী উঠিল বাজি।

মৃদু মন্দ সুগন্ধ পবন
 শিহরিত তব কুঞ্জভবন,
 কুহু কুহু কুহু ললিত
 তান মুখরিত বনরাজি।

পরো সখী পরো নীলাম্বর
 পরো সখী ফুলমালা
 চলো সখী চলো কুঞ্জে চলো
 বিরহবিধুরা বালা।

করিগে চলো কুসুমচয়ন
 রচি গে চলো পুষ্পশয়ন
 ফিরিবে তব নাথ সজনি
 হৃদয়ে তব আজি।';'কৃষ্ণা চট্টোপাধ্যায়';'দ্বিজেন্দ্রলাল রায়';'0'
'একবার গালভরা মা-ডাকে';'একবার গালভরা মা-ডাকে।
 মা ব’লে ডাক্ মা ব’লে ডাক্,
 মা ব’লে ডাক মাকে।

ডাক্ এম্‌নি ক’রে আকাশ, ভুবন
 সেই ডাকে যাক ভ’রে
 আর ভায়ে ভায়ে এক হয়ে যাক
 যেখানে যে থাকে।

দুটি বাহু তুলে নৃত্য ক’রে
 ডাক রে মা মা বলে,
 আর নেচে নেচে আয় রে মায়ের
 ঝাঁপিয়ে পড়ি কোলে;
 মায়ের চরণ দুটি জড়িয়ে ধ’রে
 আন্ রে মায়ে লুটে,

ছেলের শুনলে সে-ডাক দেখব সে মা
 কেমন করে থাকে।

দিয়ে করতালি মা মা বলি
 ডাক্ রে এমনিভাবে,
 উঠে প্রবল বন্যা ভাবে ভুবন
 ভাসিয়ে ন্যে যাবে,
 মায়ের বুকের উপর আছড়ে প’ড়ে
 চক্ষু দুটি মুদে,
 আমার গান ভেসে যাক প্রাণ ভেসে যাক
 দেখি শুধুই মাকে।';'কৃষ্ণা চট্টোপাধ্যায়';'দ্বিজেন্দ্রলাল রায়';'0'
'আজি এসেছি আজি এসেছি, এসেছি বঁধু হে';'আজি এসেছি আজি এসেছি, এসেছি বঁধু হে
 নিয়ে এই হাসি, রূপ, গান।

আজি আমার যা কিছু আছে
 এনেছি তোমার কাছে
 তোমায় করিতে সব দান।

আজি তোমার চরণতলে রাখি এ কুসুমহার
 এ হার তোমার গলে দিই বঁধু উপহার
 সুধার আধার ভরি, তোমার অধরে ধরি
 কর বঁধু কর তায় পান
 আজি হৃদয়ের সব আশা, সব সুখ, ভালোবাসা
 তোমাতে হউক অবসান।

ওই ভেসে আসে কুসুমিত উপবন-সৌরভ
 ভেসে আসে উচ্ছল জলদল কলরব
 ভেসে আসে রাশি রাশি
 জ্যোৎস্নার মৃদু হাসি
 ভেসে আসে পাপিয়ার তান
 আজি, এমন চাঁদের আলো –
 মরি যদি সেও ভালো
 সে- মরণ স্বর্গ সমান।

আজি তোমার চরণতলে লুটায়ে পড়িতে চাই
 তোমার জীবনতলে ডুবিয়া মরিতে চাই
 তোমার নয়নতলে শয়ন লভিব ব’লে
 আসিয়াছি তোমার নিধান
 আজি সব ভাষা সব বাক
 নীরব হইয়া যাক
 প্রাণে শুধু মিশে থাক–প্রাণ।';'কৃষ্ণা চট্টোপাধ্যায়';'রবীন বন্দ্যোপাধ্যায়';'0'
'আজি তোমার কাছে ভাসিয়া যায়';'আজি তোমার কাছে ভাসিয়া যায় অন্তর আমার,
 আজি সহসা ঝরিল চোখে কেন অনিবার?
 স্মৃতি-জোয়ারে দু-কুল ছেয়ে
 দশ বরষ উজান বেয়ে
 চলেছে প্রাণ তোমারই কাছে
 মানে না বাধা আর।

আজি তোমার কাছে বর্তমান
 ভেঙ্গে ও ভেসে যায়
 আজি আমার কাছে অতীত হয় নূতন পুনরায়
 আজি আমার নয়ন পাশে
 এ কী আঁধার ঘেরিয়া আসে
 পাষাণভার চাপিয়া ধরে হৃদয়ে বারবার।';'সুজাতা মজুমদার';'দ্বিজেন্দ্রলাল রায়';'0'
'সুখের লাগিয়া এ ঘর বান্ধিলুঁ';'সুখের লাগিয়া এ ঘর বান্ধিলুঁ
 আনলে পুড়িয়া গেল।
 অমিয়া-সাগরে সিনান করিতে
 সকলি গরব ভেল।।
 কি মোর করমে লেখি।
 শীতল বলিয়া ও চাঁদ সেবিলুঁ
 রবির কিরণ দেখি।।ধ্রু।।
 নিচল ছাড়িয়া উচলে উঠিতে
 পড়িনু অগাধ জলে।
 লছিমী চাহিতে দারিদ্র্য বাঢ়ল
 মাণিক হারালুঁ হেলে।।
 পিয়াস লাগিয়া জলদ সেবিলুঁ
 বজর পড়িয়া গেল।
 জ্ঞানদাস কহে কানুর পিরীতি
 মরণঅধিক শেল।।';'চন্ডীচৈতন্য ব্রহ্মচারী';'প্রচলিত (ধানশী)';'0'
'কি রূপ দেখিলুঁ মধুর মুরতি';'কি রূপ দেখিলুঁ মধুর মুরতি
 পিরীতিরসের সার।
 হেন লয় মনে এ তিন ভুবনে
 তুলনা নাহিক তার।।
 বড় বিনোদিয়া চূড়ার টালনি
 কপালে চন্দন চান্দ।
 জিনি বিধুবর বদন সুন্দর
 ভুবন-মোহন ফান্দ।।
 নব জলধর রসে ঢরঢর
 বরণ চিকন কালা।
 অঙ্গের ভূষণ রজত কাঞ্চন
 মণি মুকুতার মালা।।
 জোড়াভুরু যেন কামের কামান
 কেনা কৈল নিরমাণ।
 তরল নয়নে তেরছ চাহনি
 বিষম কুসুম বাণ।।
 কি কাল কাজর কালিন্দীর জল
 কাল উতপল দাম।
 নীল নবঘন নহে নিরুপম
 বরণ চিকন শ্যাম।।

কত পরকারে দেখিলুঁ তাহারে
 লখিতে নারিলুঁ কি।
 মোর বোলে যদি নহে পরতীত
 চল দেখাইয়া দি।।

মণি আভরণ রতন নূপুর
 পিন্ধন পিয়ল বাস।
 রাতা উতপল চরণ যুগল
 নিছনি গোবিন্দদাস।।';'কিরণ চন্দ্র রায়';'বৈষ্ণব পদাবলী';'0'
'শ্রীগুরু বন্দনা';'জয় জয় শ্রীগুরু, প্রেম কল্পতরু
 অদ্ভুত যাঁকো প্রকাশ।
 হিয়ে অজ্ঞান, তিমির বর জ্ঞান
 সুচন্দ্র কিরণে করু নাশ।

ইহ লোচন আনন্দধাম
 অযাচিত মো হেন, পতিত হেরি যো পঁহু
 যাচি দেয়ল হরি নাম।

দুর্মতি অগতি, সতত মতি যোজন
 নাহি সুকৃতি লব লেশ,
 শ্রীবৃন্দাবন, যুগল-ভজন ধন
 তাহে করতঃ উপদেশ।

নির্মল গৌর, প্রেমরস সিঞ্চনে
 পুরল সব মন আশ,
 সো চরনাম্বুজে, রতি নাহি হোয়ল
 রোয়ত বৈষ্ণব দাস।';'অজানা';'ভক্তিমূলক গান';'0'
'হরি দিন তো গেল';'ওহে (হরি) দিন তো গেল, সন্ধ্যা হল, পার কর আমারে।
 তুমি পারের কর্তা, শুনে বার্তা, ডাকছি হে তোমারে।।

আমি আগে এসে, ঘাটে রইলাম বসে
 (ওহে, আমায় কি পার করবে নাহে, আমায় অধম বলে)
 যারা পাছে এল, আগে গেল, আমি রইলাম পড়ে।।

যাদের পথ-সম্বল, আছে সাধনার বল,
 (তারা পারে গেল আপন বলে হে)
 (আমি সাধনহীন তাই রইলেম পড়ে হে)
 তারা নিজ বলে গেল চলে, অকুল পারাবারে।।

শুনি, কড়ি নাই যার, তুমি কর তারেও পার,
 (আমি সেই কথা শুনে ঘাটে এলাম হে)
 ( দয়াময় ! নামে ভরসা বেঁধে হে )
 আমি দীন ভিখারী, নাইক কড়ি, দেখ ঝুলি ঝেড়ে।।

আমার পারের সম্বল, দয়াল নামটি কেবল,
 (তাই দয়াময় বলে ডাকি তোমায় হে)
 (তাই অধমতারণ বলে ডাকি হে)
 ফিকির কেঁদে আকুল, পড়ে অকূল সাঁতারে পাথারে।।|';'অভিজিৎ পালিত';'আরতি মুখোপাধ্যায়';'0'
'মনে বড় আশা ছিল যাব মদিনায়';'মনে বড় আশা ছিল যাব মদিনায়।
 ছালাম আমি করবো গিয়ে নবীর রওজা…

আরব সাগর পাড়ি দেব নাইকো আমার তরী
 পাখি নই গো উড়ে যাব ডানাতে ভর করি

আমার আশা আছে সম্বলও নাই, করি কী উপায়।।

কাফেলাতে কে যাও তুমি কে যাও বেয়ে তরী
 আমায় যাও না ও ভাই সঙ্গে লয়ে খানিক *** ***
 সঙ্গে যদি না লও মোরে গিয়ে মদিনায়
 এই গরিবের সালাম দিও মদিনার বাদশায়
 আমার নামে দুটি বাতি দিও সে দরগায়।।';'আব্দুল আলীম';'ভক্তিমূলক গান';'0'
'দুয়ারে আইসাছে পালকি';'দুয়ারে আইসাছে পালকি
 নাইয়রি যাও তুলো রে তুলো মুখে
 আল্লাহ রসুল সবে বল
 ও মুখে আল্লাহ রসুল সবে বল

দুই কান্দে ছিল যে তোমার দুইজনা পাহারা
 তোমারে একেলা থুইমা পালাইছে তাহারা।

তোমার আট কুঠুরী নয় দরজা
 বন্ধ যে ঐ হলো
 রে হলো মুখে আল্লাহ রসুল সবে বল।।

দিবানিশি যে ছয়জনা দিত কুমন্ত্রনা
 আজ তাহারা কোথায় গেল মাবুদ কী রে মনা।

ফেরেশতা আসিয়া যখন জিজ্ঞাসা করিবে
 দীন কী তোমার মাবুত কে বা তখন কী বলিবে।

ওরে আল্লাহ বীনে মাবুদ নাই রে
 জবানে তাই বলও রে
 বলো মুখে আল্লাহ রসুল সবে বল।।';'আব্দুল আলীম';'ভক্তিমূলক গান';'0'
'আল্লাহু আল্লাহু তুমি জাল্লে জালালুহু';'আল্লাহু আল্লাহু তুমি জাল্লে জালালুহু
 শেষ করা তো যায়না গেয়ে তোমার গুনগান
 তুমি কাদের গফফার, তুমি জলিল জব্বার
 অনন্ত অসীম তুমি রহিম রহমান।।

তুমি মাটির আদমকে প্রথম সৃষ্টি করিয়া
 ঘোষনা করিয়া দিলে শ্রেষ্ঠ বলিয়া
 তাই নুরের ফেরেশ্তা করে আদমকে সেজদা
 সবার চেয়ে দিলে মাটির মানুষকে সন্মান।।

যখন ইউনুছ নবীরে খাইল মাছেতে গিলিয়া
 ফেরেশতা পাঠাইলে তুমি এছমে আজম দিয়া
 দমে দমেতে হরদম সে যে পেল পরিত্রান।।

শিশু মুছা নবীকে যখন দুশমনেরই ডরে
 সিন্ধুকে ভরিয়া দিলে ভাসায়ে সাগরে
 প্রানে ছিল যাহার ভয়, সেথায় পেল সে আশ্রয়
 সেই দুশমনেরই হাতে তাঁহার বাঁচাইলে প্রান।।';'আব্দুল আলীম';'ভক্তিমূলক গান';'0'
'অনন্ত দিগন্ত ব্যাপি অনন্ত মহিমা';'অনন্ত দিগন্ত ব্যাপী অনন্ত মহিমা তব।
 ধ্বনিছে অনন্ত কন্ঠে অনন্ত তোমারি স্তব।।

কোথায় অনন্ত উচ্চে, অনন্ত তারকা গুচ্ছে,
 অনন্ত আকাশে তব, অনন্ত কিরণোৎসব।।

অনন্ত নিয়তি বলে বায়ু ধায়, মেঘ চলে,
 অনন্ত কল্লোল জলে, পুস্পে অনন্ত সৌরভ;

অনন্ত কালের খেলা, জীবন মরণ মেলা,
 হে অনন্ত, তব পানে উঠিছে অনন্ত রব।

অনন্ত সুষমা ভরা, অনন্ত যৌবনা ধরা,
 দিশি দিশি প্রচারিছে অনন্ত কীর্তি বিভব,

তোমার অনন্ত সৃষ্টি, অনন্ত করুণা বৃষ্টি,
 অতি ক্ষুদ্র, দীন আমি, কিবা জানি, কিবা কব।।';'কৃষ্ণা চট্টোপাধ্যায়';'রজনী কান্ত সেন';'0'
'আমি অকৃতি অধম বলেও';'আমি অকৃতি অধম বলেও তো কিছু
 কম করে মোরে দাওনি;
 যা দিয়েছ, তারি অযোগ্য ভাবিয়া
 কেড়েও তা কিছু নাওনি।।

তব আশীষ কুসুম ধরি নাই শিরে,
 পায়ে দলে গেছি, চাহি নাই ফিরে;
 তবু দয়া করে কেবলি দিয়েছ,
 প্রতিদান কিছু চাওনি।।

আমি ছুটিয়া বেড়াই, জানিনা কি আশে,
 সুধা পান করে মরি গো পিয়াসে;
 তবু যাহা চাই সকলি পেয়েছি;
 তুমি তো কিছুই পাওনি।।

আমায় রাখিতে চাও গো, বাঁধনে আঁটিয়া,
 শতবার যাই বাঁধন কাটিয়া।
 ভাবি ছেড়ে গেছ, ফিরে চেয়ে দেখি,
 এক পা-ও ছেড়ে যাওনি।।';'হেমন্ত মুখোপাধ্যায়';'রজনী কান্ত সেন';'0'
'তুমি নির্মল কর মঙ্গল করে';'তুমি, নির্মল কর, মঙ্গল করে মলিন মর্ম মুছায়ে ।।
 তব, পূণ্য-কিরণ দিয়ে যাক্, মোর
 মোহ-কালিমা ঘুচায়ে।
 মলিন মর্ম মুছায়ে ।
 তুমি, নির্মল কর, মঙ্গল করে মলিন মর্ম মুছায়ে ।

লক্ষ্য-শূন্য লক্ষ বাসনা ছুটিছে গভীর আঁধারে,
 জানি না কখন ডুবে যাবে কোন্
 অকুল-গরল-পাথারে!
 প্রভু, বিশ্ব-বিপদহন্তা,
 তুমি দাঁড়াও, রুধিয়া পন্থা;
 তব, শ্রীচরণ তলে নিয়ে এস, মোর
 মত্ত-বাসনা গুছায়ে !
 মলিন মর্ম মুছায়ে ।
 তুমি, নির্মল কর, মঙ্গল করে মলিন মর্ম মুছায়ে ।

আছ, অনল-অনিলে, চিরনভোনীলে, ভূধরসলিলে, গহনে;
 আছ, বিটপীলতায়, জলদের গায়, শশীতারকায় তপনে।
 আমি, নয়নে বসন বাঁধিয়া,
 ব’সে, আঁধারে মরিগো কাঁদিয়া;
 আমি, দেখি নাই কিছু, বুঝি নাই কিছু,
 দাও হে দেখায়ে বুঝায়ে।
 মলিন মর্ম মুছায়ে ।
 তুমি, নির্মল কর, মঙ্গল করে মলিন মর্ম মুছায়ে ।
 তব, পূণ্য-কিরণ দিয়ে যাক্, মোর
 মোহ-কালিমা ঘুচায়ে।
 মলিন মর্ম মুছায়ে ।
 তুমি, নির্মল কর, মঙ্গল করে মলিন মর্ম মুছায়ে ।';'শ্রীমতি সীমা রায়';'শ্রী রজনী কান্ত সেন;';'0'
