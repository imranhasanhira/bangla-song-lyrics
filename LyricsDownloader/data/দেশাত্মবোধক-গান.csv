'মাগো ধন্য হল জীবন আমার তোমায় ভালবেসে';'মাগো ধন্য হল জীবন আমার তোমায় ভালবেসে
 আমি প্রাণ পেয়েছি মান পেয়েছি তোমার কোলে এসে।।

তোমার আশিস পেলে জানি সবকিছু যে মেলে
 তোমার হাসি তোমার খুশি ধানের বুকে মেশে।।

তুমি আমার ধাত্রী মাগো তুমি আমার দেশ
 খেত-খামারে মাগো তোমার সোনার বরন বেশ।

সোনা তোমার মাটি সে যে সোনার চেয়েও খাঁটি
 সকল আঁধার যায়গো ঘুচে কালো রাতের শেষে।।';'রুনা লায়লা';'লাকি আকন্দ';'0'
'সবুজের বুকে লাল সূর্যটা ঝলমল';'সবুজের বুকে লাল সূর্যটা ঝলমল
 উচ্ছল প্রাণের বন্যা
 আমাদের সোনার দেশ রূপালী নদীর দেশ
 সকল সোহাগী রাজকন্যা।।

প্রকৃতির লীলায়িত ছন্দে
 বিমোহর রূপে রাখে বন্ধে।

মনি মুক্তার দেশ সোনালী ধানের দেশ।
 পৃথিবীর ইতিহাসে ধন্যা।।

দুর্জয় মনোভাব কর্মে
 সত্য ন্যায়ের মহা ধর্মে।

গরবী মনের দেশ সূর্য প্রাণের দেশ।
 পৃথিবীর রূপে সে অনন্যা।।';'সাবিনা ইয়াসমিন';'দেশাত্মবোধক গান';'0'
'আমাকে একটি দোয়েল বলেছে';'আমাকে একটি দোয়েল বলেছে';'রুনা লায়লা';'খন্দকার নূরুল আলম';'0'
'যে দেশেতে শাপলা শালুক ঝিলের জলে ভাসে';'যে দেশেতে শাপলা শালুক ঝিলের জলে ভাসে
 যে দেশেতে কলমি কমল কনক হয়ে হাসে
 সে আমাদের জন্মভুমি মাতৃভুমি বাংলাদেশ, বাংলাদেশ, বাংলাদেশ।।

যে দেশেতে পাজরা পানশি উজান ভাটি চলে
 যে দেশেতে মাঝি মাল্লা নতুন কথা বলে।
 সে আমাদের জন্মভুমি মাতৃভুমি বাংলাদেশ, বাংলাদেশ, বাংলাদেশ।।

যে দেশেতে নদ-নদীরা এক সাগরে মিশে
 আমরা সবাই নিত্য খুশি সে দেশ ভালবেসে।

যে দেশেতে সাখের কলসি নদীর ঘাটে আসে
 যে দেশেতে খুশির জোয়ার সকল বারো মাসে।
 সে আমাদের জন্মভুমি মাতৃভুমি বাংলাদেশ, বাংলাদেশ, বাংলাদেশ।।';'জীনাত রেহানা ও শহীদ হাসান';'আবিদ হোসেন খান';'0'
'পদ্ম পাতার পানি নয়';'পদ্ম পাতার পানি নয়
 দিন যাপনের গ্লানি নয়
 জীবনটাকে বুঝতে হলে
 জীবন ভালবাসতে হয়। ﻿

শ্রমিক যেমন সবল হাতে
 গড়ছে এ দেশ দিনে রাতে
 ভিজে পুড়ে যেমন চাষী
 মাঠের বুকে ফোঁটায় হাসি।

তেমনি হাজার কাজে মিশে
 সুখের হাসি হাসতে হয়।।

দেশের মাটি খাঁটি জেনে
 দেশের মানুষ আপন মেনে
 বন্ধ মনের দোয়ার খুলে
 সকল বাধা বিভেদ ভুলে।

মিলন মেলা সবাই মিলে
 সবার কাছে আসতে হয়।।';'এন্ড্রু কিশোর';'দেশাত্মবোধক গান';'0'
'বাহির দুয়ার মোর বন্ধ হে প্রিয়,';'বাহির দুয়ার মোর বন্ধ হে প্রিয়,
 মনের দুয়ার আজি খোলা,
 সেই পথে এসো হে মোর চিতচোর,
 হে দেবতা পথ ভোলা।।

সেথা নাহি কুল-লাজ, কলংক ভয়,
 নাহি গুরুজন গঞ্জনা নিরদয় ।।
 তাই গোপন মানস তমাল কুঞ্জে
 বাঁধিয়াছি ঝুলন দোলা।।

মোর অন্তরে বহে সদা অন্তঃসলিলা অশ্রু নদী,
 সেই যমুনার তীরে কর তুমি লীলা নিরবধি ।।
 সে মিলন মন্দিরে জাগাবেনা কেহ,
 তব দেহে বিলীন হবে মোর দেহ,
 অনন্ত বাসর শয্যা রচিয়া অনন্ত মিলনে রহিবো উতলা।।

বাহির দুয়ার মোর বন্ধ হে প্রিয়,
 মনের দুয়ার আজি খোলা,
 সেই পথে এসো হে মোর চিতচোর,
 হে দেবতা পথ ভোলা।।';'নিলুফার ইয়াসমিন';'কাজী নকরুল ইসলাম';'0'
'ও আমার সোনার স্বদেশ ভুমি';'ও আমার সোনার স্বদেশ ভুমি।
 আছ স্বপনে আর চেতনে।
 আজ মুগ্ধ আমার মন তাই অন্ধ দু’নয়ন।।

পাহাড়ের নীল চূড়াতে রঙ ছড়াতে
 উদাস মেঘের দল
 রোদের আলোয় সোনার আভা ছড়ায় অবিরল

(যদি) সে রঙ মাখি নিজের মনে। জাগে শিহরণ।।

সাগরের ঢেউ ছুটে যায় দমকা হাওয়ায় উঠে মাতাল ঝড়
 ভাঙ্গা বুকে গড়ে আবার নতুন করে ঘর।

(এমন) উতল ঝড়ে ভেঙ্গেও তবু। আশায় জাগে মন।।';'ফাহমিদা নবী';'আশরাফ হোসেন';'0'
'সবুজের বুকে লাল, সে তো উড়বেই চিরকাল';'উৎপেতে থাকা শেয়াল শকুন
 উৎপেতে থাকা হায়না
 ধবংসের খেলা খেলে চলে যায় যারা
 মানুষের ভালো চায়না
 তাদের জন্য সদা জাগ্রত সতর্ক চোখ রাখা
 স্বাধীন দেশেই উড়বে যেনো স্বাধীন পতাকা ।।
 সবুজের বুকে লাল, সে তো উড়বেই চিরকাল ।।

দোয়েলের গান ফসলের ঘ্রান রূপালী জোছনা রাত
 এলোমেলো করে দিতে চায় যদি আশুভ কালো হাত ।।
 বায়ান্ন আর একাত্তরের চেতনায় আছি মাখা
 স্বাধীন দেশেই উড়বে যেনো স্বাধীন পতাকা ।।
 সবুজের বুকে লাল, সে তো উড়বেই চিরকাল ।।

হাতে হাত ধরে একসাথে লড়ে রুখবোই সন্ত্রাস
 এদেশের বুকে সুন্দর আর সত্যের হবে বাস ।।
 এ শপথ নিয়ে তাই আমাদের প্রস্তুত হয়ে থাকা
 স্বাধীন দেশেই উড়বে যেনো স্বাধীন পতাকা ।।
 সবুজের বুকে লাল, সে তো উড়বেই চিরকাল ।।

উৎপেতে থাকা শেয়াল শকুন
 উৎপেতে থাকা হায়না
 ধবংসের খেলা খেলে চলে যায় যারা
 মানুষের ভালো চায়না
 তাদের জন্য সদা জাগ্রত সতর্ক চোখ রাখা
 স্বাধীন দেশেই উড়বে যেনো স্বাধীন পতাকা ।।
 সবুজের বুকে লাল, সে তো উড়বেই চিরকাল ।।';'আসিফ আকবর ও সহ শিল্পী বৃন্দ';'লাল সবুজ';'0'
'আমার বাংলাদেশ শান্তির বাংলাদেশ';'দরিদ্র বঞ্চনা,সন্ত্রাস যন্ত্রণা,গুছিয়ে এনে দিলে-উন্নয়নের ঠিকানা
 জিয়া,জিয়া,খালেদা জিয়া,তোমার নেই তুলনা
 আমার বাংলাদেশ শান্তির বাংলাদেশ
 আমার বাংলাদেশ স্বপ্নের বাংলাদেশ। 

ওরা চাই মৃত্যু মানুষের লাশ
 হরতাল মিছিলে দেশের সর্বনাস ।।
 তুমি দিলে নিরাপদ জীবন জনগনের
 শুধু তুমি দিলে মর্যাদা গনতন্ত্রের
 জিয়া,জিয়া,খালেদা জিয়া,তোমার নেই তুলনা
 আমার বাংলাদেশ শান্তির বাংলাদেশ
 আমার বাংলাদেশ স্বপ্নের বাংলাদেশ।।

যারা করে ক্ষুন্ন স্বাধীনতার মান
 করে বিদেশে-দেশের বদনাম।।
 তারা কেন পাবে বল ঠাই এই মাঠিতে-
 যারা তুলে দিতে চাই দেশকে অন্য হাতে ,
 জিয়া,জিয়া,খালেদা জিয়া,তোমার নেই তুলনা
 আমার বাংলাদেশ শান্তির বাংলাদেশ
 আমার বাংলাদেশ স্বপ্নের বাংলাদেশ।

দরিদ্র বঞ্চনা,সন্ত্রাস যন্ত্রণা,গুছিয়ে এনে দিলে-উন্নয়নের ঠিকানা
 জিয়া,জিয়া,খালেদা জিয়া,তোমার নেই তুলনা,,
 আমার বাংলাদেশ শান্তির বাংলাদেশ
 আমার বাংলাদেশ স্বপ্নের বাংলাদেশ।';'আসিফ আকবর';'রাজেশ';'0'
'পলাশ ঢাকা কোকিল ডাকা';'পলাশ ঢাকা কোকিল ডাকা
 আমার এ দেশ ভাই রে
 ধানের মাঠে ঢেউ খেলানো
 এমন কোথাও নাই রে।।

ছল ছল ছলিয়ে নিরবোধী
 রূপালী হার বইছে নদী।

দখিন হাওয়ায় দোল জাগানো।
 পরশ বুকে পাই রে।।

ঝর ঝর ঝরিয়ে বাশের পাতা
 চোখে স্বপন আনে
 অনেক কথার রূপকথা যে
 নীরব মায়ায় টানে

গুন গুন গুনিয়ে বাতাস এসে
 কলমি ফুলের গন্ধে মেশে

ফসল ভরা মাঠের ডাকে।
 মন হারিয়ে যায় রে।।';'খায়রুল আনাম শাকিল';'ফাহমিদা নবী';'0'
'এ দেশ আমার চোখের আলোয় আলো ছড়ায় ভালবেসে';'এ দেশ আমার চোখের আলোয় আলো ছড়ায় ভালবেসে।
 এ দেশ আমার অন্ধকারে স্বপ্ন ছড়ায় ভালবেসে

পাখির গানে ঘুম ভেঙ্গে যায় রোজ সকালে
 সন্ধ্যাবেলা তাঁরার পরী প্রদীপ জ্বালে
 নদীর দিকে মাঝির দিকে দৃষ্টি মেলি ভালবেসে।।

দেশ দিয়েছে ফসল ভরা মাঠের হাসি।
 সেই হাসিতে সবার প্রানে বাজে বাঁশি

বাঁশি সুরে এই গোধুলির স্বপ্ন হলো
 পড়লো মনে একটি কথা ঝলঝল
 কত মানুষ রক্ত দিল দেশের মাটি ভালবেসে।।';'রুনা লায়লা';'দেশাত্মবোধক গান';'0'
'জয় বাংলা বাংলার জয়';'জয় বাংলা বাংলার জয়
 জয় বাংলা বাংলার জয়
 হবে হবে হবে হবে নিশ্চয়
 কোটি প্রাণ এক সাথে জেগেছে অন্ধ রাতে
 নতুন সূর্য ওঠার এই তো সময়
 জয় বাংলা বাংলার জয়
 জয় বাংলা বাংলার জয়

বাংলার প্রতি ঘর ভরে দিতে চাই মোরা অন্নে
 আমাদের রক্ত টগবগ দুলছে মুক্তির দীপ্ত তারুণ্যে
 নেই ভয়
 হয় হোক রক্তের প্রচ্ছদপট
 তবু করি না করি না করি না ভয়
 জয় বাংলা বাংলার জয়
 জয় বাংলা বাংলার জয়

অশথের ছায়ে যেন রাখালের বাঁশরি হয়ে গেছে একেবারে স্তব্ধ
 চারিদিকে শুনি আজ নিদারুণ হাহাকার আর ওই কান্নার শব্দ

শাসনের নামে চলে শোষণের সুকঠিন যন্ত্র
 বজ্রের হুংকারে শৃঙ্খল ভাঙতে সংগ্রামী জনতা অতন্দ্র
 আর নয়
 তিলে তিলে বাঙালির এই পরাজয়
 আমি করি না করি না করি না ভয়
 জয় বাংলা বাংলার জয়
 জয় বাংলা বাংলার জয়

ভুখা আর বেকারের মিছিলটা যেন ওই দিন দিন শুধু বেড়ে যাচ্ছে
 রোদে পুড়ে জলে ভিজে অসহায় হয়ে আজ ফুটপাতে তারা ঠাঁই পাচ্ছে

বার বার ঘুঘু এসে খেয়ে যেতে দেবো নাকো আর ধান
 বাংলার দুশমন তোষামোদী-চাটুকার সাবধান সাবধান সাবধান
 এই দিন
 সৃষ্টির উল্লাসে হবে রঙিন
 আর মানি না মানি না কোনও সংশয়
 জয় বাংলা বাংলার জয়
 জয় বাংলা বাংলার জয়

মায়েদের বুকে আজ শিশুদের দুধ নেই
 অনাহারে তাই শিশু কাঁদছে
 গরীবের পেটে আজ ভাত নেই ভাত নেই
 দ্বারে দ্বারে তাই ছুটে যাচ্ছে।

মা-বোনেরা পরণে কাপড়ের লেশ নেই
 লজ্জায় কেঁদে কেঁদে ফিরছে
 ওষুধের অভাবে প্রতিটি ঘরে ঘরে,
 রোগে শোকে ধুকে ধুকে মরছে
 অন্ন চাই, বস্ত্র চাই, বাঁচার মত বাঁচতে চাই
 অত্যাচারী শোষকদের আজ
 মুক্তি নাই, মুক্তি নাই , মুক্তি নাই।';'শাহনাজ রহমাতুল্লাহ';'জাগরণের গান';'0'
'রাঙা মাটির রঙে চোখ জুড়ালো';'রাঙা মাটির রঙে চোখ জুড়ালো
 সাম্পান মাঝির গানে মন ভরালো
 রুপের মধু সুরের যাদু কোন সে দেশে
 মায়াবতী মধুমতি বাংলাদেশে।।

ও সেই রোদের আলো শিশির ছুঁয়ে
 এ কোন খুশির কথা যায় শুনিয়ে
 একটু দোলা দিয়ে এই বাতাসে
 মগ্ন করে রাখে কার আবেশে
 রুপের মধু সুরের যাদু কোন সে দেশে
 মায়াবতী মধুমতি বাংলাদেশে।।

ও সেই ফুলের হাসি মাঠের বুকে
 সবুজ আশায় কেন পরান মাখে
 একটু অনুরাগে লাল পলাশে
 অন্ধ করে রাখে কার পরশে
 রুপের মধু সুরের যাদু কোন সে দেশে
 মায়াবতী মধুমতি বাংলাদেশে।।';'নিয়াজ মোহাম্মদ চৌধুরী';'দেশাত্মবোধক গান';'0'
'ও আমার দেশের মাটি, তোমার ‘পরে ঠেকাই মাথা।';'ও আমার দেশের মাটি, তোমার ‘পরে ঠেকাই মাথা।

তোমাতে বিশ্বময়ীর, তোমাতে বিশ্বমায়ের আঁচল পাতা ॥

তুমি মিশেছ মোর দেহের সনে,

তুমি মিলেছ মোর প্রাণে মনে,

তোমার ওই শ্যামলবরন কোমল মূর্তি মর্মে গাঁথা ॥

ওগো মা, তোমার কোলে জনম আমার, মরণ তোমার বুকে।

তোমার ‘পরে খেলা আমার দুঃখে সুখে।

তুমি অন্ন মুখে তুলে দিলে,

তুমি শীতল জলে জুড়াইলে,

তুমি যে সকল-সহা সকল-বহা মাতার মাতা ॥

ও মা, অনেক তোমার খেয়েছি গো, অনেক নিয়েছি মা–

তবু জানি নে-যে কী বা তোমায় দিয়েছি মা!

আমার জনম গেল বৃথা কাজে,

আমি কাটানু দিন ঘরের মাঝে–

তুমি বৃথা আমায় শক্তি দিলে শক্তিদাতা ॥';'রেজওয়ানা চৌধুরী বন্যা';'রবীন্দ্রনাথ ঠাকুর';'0'
'দিগন্ত জোড়া মাঠ';'দিগন্ত জোড়া মাঠ।
 মাঠের এপাড় ওপাড় ঘিরে ছোট বড় নদীর তীরে
 এপার ওপার ঘিরে ছোট বড় নদীর তীরে
 সবুজ সোনার গ্রাম
 হাজার হাজার গ্রাম নিয়ে হলো বাংলাদেশের নাম
 আমার জন্মভুমির নাম।।

যে মাঠে রোদ্র মেঘের খেলা
 ফসলের মেলা বসে
 খাল বিল নদী হাওরের জলে বনোহাঁস সুখে ভাসে।

যার আঙ্গিনায় ফুলের শাখায় উৎসব অবিরাম
 হাজার হাজার গ্রাম নিয়ে হলো বাংলাদেশের নাম
 আমার জন্মভুমির নাম।।

যে দেশে দুর্বা ঘাসের ডগায়
 শিশিরের ভেজা বুকে
 রাত নেমে এলে ঘরের কুটিরে কৃষাণী ঘুমায় সুখে।

দিনের বেলায় বনের ছায়ায় শান্তির বিশ্রাম
 হাজার হাজার গ্রাম নিয়ে হলো বাংলাদেশের নাম
 আমার জন্মভুমির নাম।।';'শাহনাজ রহমতুল্লাহ';'সেলিম আশরাফ';'0'
'তোমার জন্যে';'তোমার জন্য মেঘলা দুপুর,
 অসময়ে বর্ষণ
 তোমার জন্য ক্ষনে দেখা আলো
 বিকেলের আয়োজন

তোমার জন্য সুর খুঁজে পায়
 আমার একলা গান
 এ মরুভূমিতে তোমার জন্য
 আমার পুষ্পস্নান

ডেকে যাই তোমাকে,
 শুধু বার বার ডেকে যাই..
 বিধুর আকাশে সন্ধ্যা তারাটি
 তোমাকে ভেবে সাজাই ।।

তোমার জন্য মিছিলে মিছিলে
 স্লোগানের উঠা পড়া
 তোমার জন্য ভোরের আকাশ
 শিউলি গন্ধে ভরা ।।

তোমাকে ভেবে এ জীবনে লাগে
 ঝড়ের ভীষণ টান
 এ মরুভূমিতে তোমার জন্য
 আমার পুষ্পস্নান

ডেকে যাই তোমাকে,
 শুধু বার বার ডেকে যাই
 শারদ আলোতে আগমনী গানে
 তোমাকেই খুঁজে পাই ।।

তোমার জন্য তুচ্ছ করেছি
 অপমান অভিমান
 তোমার জন্য বেপরোয়া বুকে
 ভালবাসা পাই প্রান ।।
 তোমার জন্য ভরা বাহে ধান
 নবান্নে অঘ্রাণ
 এ মরুভূমিতে তোমার জন্য
 আমার পুষ্পস্নান

ডেকে যাই তোমাকে,
 শুধু বার বার ডেকে যাই
 বার বার এসে হে জন্মভূমি
 তোমাকে যেন পাই ।।

বার বার এসে হে জন্মভূমি
 তোমাকে যেন পাই';'লোপামুদ্রা মিত্র';'দেশাত্মবোধক গান';'0'
'জাগো বাংলাদেশ';'সব সম্ভবের এক দেশ, সে এক অচেনা স্বদেশ ;
 অরাজকতার এক দেশ, হায় আমার বাংলাদেশ;
 আলোর রেশ এক নিমেষ, আঁধার হতাশা অবশেষ ।

জাগো বাংলাদেশ, জাগো হে স্বদেশ, দেখো ওই সূর্য প্রভাত;
 রুখো দুর্নীতি, নষ্ট রাজনীতি, সন্ত্রাস, মৌলবাদ ।
 জাগো বাংলাদেশ, জাগো হে স্বদেশ, দেখো ওই সূর্য প্রভাত;
 রুখো দুর্নীতি, নষ্ট রাজনীতি,স্বৈরাচার, সাম্রাজ্যবাদ ।

ফিরে ফিরে আসছে আবার, বুকে সাহস স্বপ্ন দেখার,
 কাঁপছে বুকের পাঁজর, মনে পড়ছে আবারো একাত্তর ।
 স্বপ্ন ছিল অশেষ, হবে শোষণমুক্ত এক দেশ;
 কতো প্রান দিল অনিমেষ, হবে ছোট্ট সোনার এক বাংলাদেশ ।

সেই স্বপ্ন কবেই নিঃশেষ, আজ লুটেরাদের স্বর্গ বাংলাদেশ ;
 সেই সপ্নের নেই অবশেষ, আজ দুর্নীতির শীর্ষে বাংলাদেশ ।
 নিরপেক্ষ কে আছো এখনো, সুখের থাকবে না রেশ ।

মুক্ত চিন্তা কতো সইছো আঘাত, প্রগতির শক্তি কেন মৌলবাদ ;
 কোথায় হারালো সেই মূল্যবোধ, রক্তক্ষরনে মূঢ় স্মৃতিসৌধ ।
 নিপীড়িতের নেই অধিকার, নিভৃতে কাঁদে আজ ন্যায় বিচার ;
 শুনতে কি পাও হাহাকার, তিরিশ লক্ষ শহীদ আত্মার ।

অসৎ নেতার উত্তরাধিকার, স্বাধীনতার পতাকা হাতে রাজাকার ;
 কোটি প্রান হও সোচ্চার, রুখো জঙ্গিবাদের সেই একই রূপকার ।
 হে ধর্মনিরপেক্ষ প্রান, বাংলা কি হবে তালেবান ?

জাগো বাংলাদেশ, জাগো হে স্বদেশ, জাগো সব দীপ্ত প্রান
 গড়ো প্রতিরোধ, ভুলে পথের ভেদ, এক হও মুক্ত প্রান ।
 জাগো বাংলাদেশ, জাগো আমার দেশ, গাও নব জাগরণী গান ;
 গড়ো প্রতিরোধ, ভুলে পথের ভেদ, এক হও মুক্ত প্রান ।';'আবীর নয়ন';'আহসান কামরুল';'0'
'স্বাগতম পৃথিবী';'ও পৃথিবী, এবার এসে বাংলাদেশ নাও চিনে
 ও পৃথিবী, তোমায় জানাই স্বাগত এই দিনে।

জয় দেখেছি প্রথম যেদিন ভয় গিয়েছি ভুলে
 জয় দেখেছি একুশ যেদিন এলো মাথা তুলে।

জয় দেখেছি সূর্য ওঠা একাত্তরের দিনে
 ও পৃথিবী, এবার এসে বাংলাদেশ নাও চিনে
 ও পৃথিবী, তোমায় জানাই স্বাগত এই দিনে।

আমার আছে দিগ্বিজয়ী দীর্ঘ সাগর তীর
 আকাশ ছুঁয়ে ঠায় দাঁড়িয়ে সুন্দরীর প্রাচীর।

জয়ের নেশা বাংলাদেশের হৃদয় গহীনে
 ও পৃথিবী, এবার এসে বাংলাদেশ নাও চিনে
 ও পৃথিবী, তোমায় জানাই স্বাগত এই দিনে।

সূর্য নিয়ে উড়ছে সবুজ অবাক মানুষ জন
 কে শোনেনি আমার দেশের বাঘের গর্জন।

লাল সবুজের এই পতাকা যাচ্ছে নতুন দিনে
 ও পৃথিবী, এবার এসে বাংলাদেশ নাও চিনে
 ও পৃথিবী, তোমায় জানাই স্বাগত এই দিনে ।

I witness victory today we let go fear
 I witness victory with Ekush Proudly appears
 I witness victory in the Sunny days of 1971

O World, It’s time let Bangladesh be known
 O World, on this day Accept our invitation
 O World, it’s time let Bangladesh be known
 O world, it’s time let our Cricket be known

ও পৃথিবী, এবার এসে বাংলাদেশ নাও চিনে
 ও পৃথিবী, সবুজ দেশের ক্রিকেট নাও চিনে ।
 ও পৃথিবী, এবার এসে বাংলাদেশ নাও চিনে
 ও পৃথিবী, তোমায় জানাই স্বাগত এই দিনে ।';'অর্ণব চৌধুরী';'ইবরার টিপু';'0'
'আমার বাউল মনের একতাঁরাটা';'আমার বাউল মনের একতাঁরাটা।
 হাজার নদী বাংলাদেশে
 সুরের খেয়ায় ভেসে ভসে
 দুঃখ সুখের ঘাটে ঘাটে সে
 দেখে কতই জোয়ার ভাটা।।

নকশি কাথার নকশি তোলা হাতে
 কাকনে সুর বাজে আমার একতাঁরারই সাথে।
 সেই রূপসী অঙ্গ যেন।
 ভরা নদীর মতই ভরা কাঁচা হলুদ বাটা
 দুঃখ সুখের ঘাটে ঘাটে সে
 দেখে কতই জোয়ার ভাটা।।

ছলকে উঠা রূপকুমারীর হাসি
 বাতাসে তার খোজে দোসর রাখালিয়া বাঁশী।
 সেই বাশী আর মিষ্টি হাসি।
 সারা জনম বুকে আমার শুনকা মেহেদী কাঁটা
 দুঃখ সুখের ঘাটে ঘাটে সে
 দেখে কতই জোয়ার ভাটা।।';'মোঃ রফিকুল আলম ও শাম্মী আক্তার';'দেশাত্মবোধক গান';'0'
'আমার খাতায় প্রতি পাতায় প্রতি কবিতায়';'আমার খাতায় প্রতি পাতায় প্রতি কবিতায়
 তোর কথা যে অজান্তে মা লেখা হয়ে যায়
 তুই আমার দেশরে।।

আমার প্রানে বাজে তোরই অহংকার
 আমার গানের সুরে মাগো তোরই অভিসার।
 আমি তোর নিবির মায়াতে
 আমি তোর স্নেহের ছায়াতে
 ভালবাসার ছবি আঁকি মেঘনা যমুনায়
 তুই আমার প্রেমরে।।

আমার হাসি দোলে তোরই মন ছায়
 আমার বাঁশী কাঁদে মাগো তোরই বেদনায়।
 আমি তোর চোখের কাজলে
 আমি তোর সবুজ আঁচলে
 চিরদিনের স্বপ্ন দেখি মুক্ত আঙ্গিনায়
 তুই আমার মা রে ও ও….।।';'বশীর আহমেদ';'দেশাত্মবোধক গান';'0'
'হাজার বছর পরে আবার এসেছি';'হাজার বছর পরে আবার এসেছি ফিরে
 বাংলার বুকে আছি দাঁড়িয়ে

এনেছি দুদিক থেকে বুক ভরা ভালবাসা
 আবার দুহাত যেন বাড়িয়ে।।

দেখছি আকাশ নীল সাদা সাদা মেঘ
 শিউলী গন্ধে দোলা হাওয়ার আবেগ।

পুরনো দিনের চেনা ঐ বনছায়া পথ
 লুকোচুরি খেলা খেলে হারিয়ে।।

অনেক জমানো কথা সুরের সোহাগ পেয়ে
 গান হয়ে মন ছুয়ে গেল
 কি যেন একটি সুখে অভিমান ব্যাথা জ্বালা
 আঁখি জলে সব ধুয়ে গেল

আবার দেখছি ঐ ভেজা ভেজা চোখ
 এনেছে ক্লান্তিবোনা সোনার আলো
 শুনছি তোমার ডাকে জীবন ডাকছে যেন
 মরণের সীমানাটা ছাড়িয়ে।।';'মোঃ আব্দুল জব্বার';'দেশাত্মবোধক গান';'0'
'এসো বাংলাকে ভালোবাসি';'আমি দেখিনি বায়ান্নর ভাষা যুদ্ধ
 শুনেছি ভাষার শ্রেষ্ঠ ইতিহাস,
 আমি দেখিনি একাত্তরের যুদ্ধ
 দেখিনি মুক্তির জয় উল্লাস।
 আমি শুনেছি রবী-নজরুলের গান
 শুনে জাগ্রত হয় বিদ্রুহী প্রান।
 জাগো দেশো-বাসী, ভুলে রেশা-রেশি
 বাংলার বুকে ফুটাই হাসি,
 এসো বাংলাকে ভালবাসি।। 

চেতনা উঁকি দেয় শহিদের স্বপ্ন
 সুখ শান্তি ধারায়,
 যেতে হবে বহুদূর চলো যাই এগিয়ে
 নব-সম্ভাবনায় ।
 তুমি দুঃখ করোনা, ও বাংলা মা,
 শত্রু তোমার বুকে ঠাই পাবে না,
 জাগো দেশো-বাসী, ভুলে রেশা-রেশি,
 বাংলার বুকে ফুটাই হাসি,
 এসো বাংলাকে ভালবাসি।।

অন্ন-বস্ত্র, শিক্ষা-চিকিৎসা,
 এ আমার অধিকার,
 শান্তির জয় হোক, দুর্নীতি দূর হোক,
 এখনই সময় তার,
 তুমি ভাবনা করো না,ও বাংলা মা,
 বীর বাঙালী পরাজিত হবে না।
 জাগো দেশো-বাসী, ভুলে রেশা-রেশি,
 বাংলার বুকে ফুটাই হাসি,
 এসো বাংলাকে ভালবাসি।।';'আসিফ আকবর';'কিছু ভুল কিছু সৃতি';'0'
'ওরা আমার মুখের ভাষা কাইরা নিতে চায়';'ওরা আমার মুখের ভাষা কাইরা নিতে চায় ।।
 ওরা কথায় কথায় শিকল পরায় আমার হাতে-পায়ে
 ওরা কথায় কথায় শিকল পরায় আমাদেরই হাতে-পায়ে
 ওরা আমার মুখের ভাষা কাইরা নিতে চায় ।।

কইতো যাহা আমার দাদায়, কইছে তাহা আমার বাবায় ।।
 এখন কও দেহি ভাই মোর মুখে কি অন্য কথা শোভা পায়
 কও দেহি ভাই
 এখন কও দেহি ভাই মোর মুখে কি অন্য কথা শোভা পায়
 ওরা আমার মুখের ভাষা কাইরা নিতে চায় ।।

সইমু না আর সইমু না, অন্য কথা কইমু না
 যায় যদি ভাই দিমু সাধের জান, আহা যায় যদি ভাই দিমু সাধের জান,
 এই জানের বদল রাখুম রে ভাই, বাব-দাদার জবানের মান
 ও হো..হো..হো….বাব-দাদার জবানের মান

যে শুইনাছে আমার দেশের গাঁওগেরামের গান
 নানান রঙয়ের নানান রসে, ভইরাছে তার প্রাণ ।।
 যপ-কীর্তন, ভাসান-জারি, গাজীর গীত আর কবি সারি ।।
 আমার এই বাংলাদেশের বয়াতিরা নাইচা নাইচা কেমন গায়
 বাংলাদেশের
 আমার এই বাংলাদেশের বয়াতিরা নাইচা নাইচা কেমন গায়
 ওরা কাদের মুখের কথা কাইরা নিতে চায় ।।

তারি তালে তালে হৈ ঢোল করতাল বাজে ঐ
 বাশি কাশি খঞ্জনি সানাই, (আহা) বাশি কাশি খঞ্জনি সানাই
 এখন কও দেখি ভাই এমন শোভা কোথায় গেলে দেখতে পাই
 ও হো..হো..হো….কোথায় গেলে দেখতে পাই

পূবাল বায়ে বাদাম দিয়া লাগলে ভাটির টান
 গায়রে আমার দেশের মাঝি
 ভাটিয়ালি গান, (ভাইরে) ভাটিয়ালি গান
 তার ভাটিয়াল গানের সুরে মনের দুসখু যায়রে দূরে
 বাজায় বাশি সেইনা সুরে রাখাল বনের ছায়
 রাখাল বনের ছায়
 ওরা যদি না দেয় মান আমার দেশের যতই যাক
 তার সাথে মোর নাড়ীর যোগাযোগ, আছে তার সাথে মোর নাড়ীর যোগাযোগ
 এই আপদ-বিপদ দুঃখে কষ্টে এ গান আমার ভোলায় শোক
 ও হো..হো..হো….এ গান আমার ভোলায় শোক

এই ঠুং ঠুংয়া ঠুং দোতারা আর সারিন্দা বাজাইয়া
 গায়ের যোগী ভিক্ষা মাগে প্রেমের সারি গাইয়াগো
 প্রেমের সারি গাইয়া ।।

একতারা বাজাইয়া বাউল ঘুচায় মনের সকল আউল ।।
 তারা মার্ফতি মুর্শিদি তত্ত্বে পথের দিশা দিয়া যায়
 মার্ফতি মুর্শিদি তত্ত্বে পথের দিশা দিয়া যায়
 ওরা তাদের মুখের কথা কাইরা নিতে চায় ।।

ওরে আমার বাংলারে, ওরে সোনার ভান্ডারে
 আরো কত আছে যে রতন আহা আরো কত আছে যে রতন
 মূল্য তাহার হয়না দিলেও মনি মুক্তা আর কাঞ্চন
 ও হো..হো..হো….মনি মুক্তা আর কাঞ্চন

আরেক কথা মনে হইলে আঁখি ঝইড়া যায়
 ঘুমপাড়াইনা গাইত যে গান মোর দুঃখিনী মায় ।।
 ওমায় সোনা মানিক যাদু বলে চুমা দিয়া লইত কোলে
 সোনা মানিক যাদু বলে চুমা দিয়া লইত কোলে
 আরো আদর কইরা কইত মোরে আয় চান আমার বুকে আয়
 আদর কইরা
 আরো আদর কইরা কইত মোরে আয় চান আমার বুকে আয়
 ওরা মায়ের মুখের কথা কাইরা নিতে চায় ।।

কও আমার মায়ের মত গান, আমার মায়ের মত প্রাণ
 বাংলা বিনে কারো দেশে নাই, বাংলা বিনে কারো দেশে নাই
 এই মায়ের মুখের মধুর বুলি কেমন কইরা ভুলুম ভাই
 ও হো..হো..হো….কেমন কইরা ভুলুম ভাই

এই ভাষারই লাইগা যারা মায়ের দেয় ভুলান
 দেশের মাটি বুকের খুনে কইরা গেছে লাল ।।
 মনে কইরা তরার কথা কান্দে বনের তরু লতা ।।
 তাইতো ঘরে ঘরে কত মা তায় চোখের জলে বুক ভাসায়
 ওরা মায়ের মুখের কথা কাইরা নিতে চায় ।।

কইরো না আর দুঃখ শোক শোনরে গাঁও গেরামের লোক
 শোন শোন গঞ্জের সোনা ভাই, তোমরা শোন শোন গঞ্জের সোনা ভাই
 একবার বুক ফুলাইয়্যা কও দেখি ভাই
 রাষ্ট্রভাষা বাংলা চাই রাষ্ট্রভাষা বাংলা চাই ।।
 রাষ্ট্রভাষা বাংলা চাই রাষ্ট্রভাষা বাংলা চাই………';'সমবেত কন্ঠে';'আব্দুল লতিফ';'0'
'আমার ভাইয়ের রক্তে রাঙানো একুশে ফেব্রুয়ারী';'আমার ভাইয়ের রক্তে রাঙানো একুশে ফেব্রুয়ারী
 আমি কি ভুলিতে পারি।

ছেলেহারা শত মায়ের অশ্রু গড়ায়ে ফেব্রুয়ারী
 আমি কি ভুলিতে পারি।

আমার সোনার দেশের রক্তে জাগালো ফেব্রুয়ারী
 আমি কি ভুলিতে পারি।

আমার ভাইয়ের রক্তে রাঙানো একুশে ফেব্রুয়ারী
 আমি কি ভুলিতে পারি।

জাগো নাগিনীরা জাগো নাগিনীরা জাগো কালবোশেখীরা
 শিশু হত্যার বিক্ষোভে আজ কাঁপুক বসুন্ধরা,
 দেশের সোনার ছেলে খুন করে রোখে মানুষের দাবী
 দিন বদলের ক্রান্তিলগ্নে তবু তোরা পার পাবি?
 না, না, না, না খুন রাঙা ইতিহাসে শেষ রায় দেওয়া তারই
 একুশে ফেব্রুয়ারি একুশে ফেব্রুয়ারি।।

সেদিনও এমনি নীল গগনের বসনে শীতের শেষে
 রাত জাগা চাঁদ চুমো খেয়েছিল হেসে;
 পথে পথে ফোটে রজনীগন্ধা অলকনন্দা যেন,
 এমন সময় ঝড় এলো এক ঝড় এলো খ্যাপা বুনো।।

সেই আঁধারের পশুদের মুখ চেনা,
 তাহাদের তরে মায়ের, বোনের, ভায়ের চরম ঘৃণা
 ওরা গুলি ছোঁড়ে এদেশের প্রাণে দেশের দাবীকে রোখে
 ওদের ঘৃণ্য পদাঘাত এই সারা বাংলার বুকে
 ওরা এদেশের নয়,
 দেশের ভাগ্য ওরা করে বিক্রয়
 ওরা মানুষের অন্ন, বস্ত্র, শান্তি নিয়েছে কাড়ি
 একুশে ফেব্রুয়ারি একুশে ফেব্রুয়ারি।।

তুমি আজ জাগো তুমি আজ জাগো একুশে ফেব্রুয়ারি
 আজো জালিমের কারাগারে মরে বীর ছেলে বীর নারী
 আমার শহীদ ভায়ের আত্মা ডাকে
 জাগো মানুষের সুপ্ত শক্তি হাটে মাঠে ঘাটে বাটে
 দারুণ ক্রোধের আগুনে আবার জ্বালবো ফেব্রুয়ারি
 একুশে ফেব্রুয়ারি একুশে ফেব্রুয়ারি।।';'সমবেত সংগীত';'জীবন থেকে নেয়া';'0'
'জ্বলে উঠো বাংলাদেশ';'জ্বলে উঠো বাংলাদেশ
 গর্জে উঠো বাংলাদেশ
 স্বপ্ন নিয়ে বিশ্ব জয়ের তুমি
 যাও তুমি এগিয়ে যাও
 জ্বলে উঠো বাংলাদেশ
 গর্জে উঠো বাংলাদেশ
 কোটি প্রাণের আশা পূরণ করে দাও
 লাল সবুজের বিজয় নিশান
 হাতে হাতে ছড়িয়ে যাও ।।
 লাল সবুজের বিজয় নিশান
 হাতে হাতে উড়িয়ে যাও ।।
 ও ও ও ও ও ও ও ও ও ও ও ও ও ও ও ও

তোমার জন্য রইল সবার
 অনেক শুভ কামনা
 চোখের কোনে দিচ্ছে উকি
 বিজয়ের সম্ভাবনা
 লক্ষ টাকে ছো’বে এবার এই শপথ নাও
 লাল সবুজের বিজয় নিশান
 হাতে হাতে ছড়িয়ে যাও ।।
 লাল সবুজের বিজয় নিশান
 হাতে হাতে উড়িয়ে যাও ।।
 ও ও ও ও ও ও ও ও ও ও ও ও ও ও ও ও

সূর্যের হাসি যাক ছড়িয়ে সবার মুখে মুখে
 বাঁধন হারা মনটা নাচুক আকাশ ছোয়ার সুখে
 বিজয় এবার হবেই তোমার যাও আরো এগিয়ে যাও

লাল সবুজের বিজয় নিশান
 হাতে হাতে ছড়িয়ে যাও ।।
 লাল সবুজের বিজয় নিশান
 হাতে হাতে উড়িয়ে যাও ।।
 ও ও ও ও ও ও ও ও ও ও ও ও ও ও ও ও';'আরফিন রুমি';'কাজী শুভ';'0'
'সাবাস বাংলাদেশ';'বাংলাদেশ বাংলাদেশ বাংলাদেশ
 বেশ বেশ বেশ সাবাস বাংলাদেশ
 যাও এগিয়ে আমার বাংলাদেশ ।।

তাক ধিনা ধিন ধিন ধিন ধা
 তার পরে লড়ে যা
 হয় হবে নিশ্চিত
 দুঃখ ভুলে যা
 বেশ বেশ বেশ সাবাশ বাংলাদেশ
 যাও এগিয়ে আমার বাংলাদেশ ।।

বাংলা মায়ের দামাল ছেলে
 খেলবে আজ ছয় আর চারে
 জয়ের নেশায় হেসে খেলে
 ভাঙ্গবে উইকেট বারে বারে
 বেশ বেশ বেশ সাবাস বাংলাদেশ
 যাও এগিয়ে আমার বাংলাদেশ ।।

বেশ বেশ বেশ সাবাস বাংলাদেশ
 যাও এগিয়ে আমার বাংলাদেশ ।।
 বাংলাদেশ বাংলাদেশ বাংলাদেশ';'আসিফ আকবর';'২০১১';'0'
'আমার দেশের মতন এমন দেশ কি কোথাও আছে';'আমার দেশের মতন এমন দেশ কি কোথাও আছে
 বউ কথা কও পাখি ডাকে নিত্য হিজল গাছে রে।।

আমার দেশের মতন এমন দেশ কি কোথাও আছে

দোয়েল কোয়েল কুটুম পাখি বন-বাদাড়ে যায় রে ডাকি।
 আছে শাপলা-শালুক ঝিলে-বিলে পুকুর ভরা মাছে,পুকুর ভরা মাছে

আমার দেশের মতন এমন দেশ কি কোথাও আছে

হাজার তাঁরার মানিক জ্বলে হেথায় মাটির ঘরে
 সবার মুখের মিষ্টি কথায় সবার হৃদয় ভরে রে, সবার হৃদয় ভরে।

আমার দেশের মতন এমন দেশ কি কোথাও আছে

বুক জুড়ানো বঁধুর হাসি রাখাল ছেলে বাজায় বাঁশি।
 আহা সব দুনিয়ার সেরা ও ভাই এদেশ আমার কাছে, এদেশ আমার কাছে

আমার দেশের মতন এমন দেশ কি কোথাও আছে।।';'আব্দুল আলীম';'আব্দুল লতিফ';'0'
'বাংলাদেশের স্বাধীনতা লক্ষ প্রানের দাম';'বাংলাদেশের স্বাধীনতা লক্ষ প্রানের দাম।
 জীবন দিয়ে রাখবো দেশের স্বাধীনতার মান।
 বাংলাদেশের স্বাধীনতা লক্ষ প্রানের দাম।।

নদীর যেমন স্রোতের ধারা পাখির যেমন গান
 ফুলের যেমন অতুল সুবাস স্বপ্ন অফুরান
 বাংলাদেশের মাটি আমার তেমনি আপন প্রান
 জীবন দিয়ে রাখবো দেশের স্বাধীনতার মান।
 বাংলাদেশের স্বাধীনতা লক্ষ প্রানের দাম।।

শিশুর যেমন কলহাসি স্নিগ্ধ অমলিন
 তরুন প্রানে প্রেমের পরশ যেমন বাজায় বীণ
 বাংলাদেশের আলো হাওয়ায় তেমনি আমার প্রান
 জীবন দিয়ে রাখবো দেশের স্বাধীনতার মান।
 বাংলাদেশের স্বাধীনতা লক্ষ প্রানের দাম।।';'রুনা লায়লা';'দেশাত্মবোধক গান';'0'
'নদীর মাঝি বলে এসো নবীন';'নদীর মাঝি বলে এসো নবীন
 মাঠের কবি বলে এসো নবীন
 দেখেছি দূরে ঐ সোনালী দিন।

নদীর মাঝি বলে এসো নবীন
 মাঠের কবি বলে এসো নবীন
 দেখেছি দূরে ওই সোনালী দিন।

পেয়েছি সাগরের মাতাল ঘ্রাণ
 শুনেছি ফসলের ঐক্যতান।

জেগেছে বন্দরে এবার প্রান।
 ব্যাথা বিহীন,
 দেখেছি দূরে ঐ সোনালী দিন।

এইবার খুলে দাও সকল পাল
 দু’হাতে তুলে নাও কঠিন হাল।

সমুখে সুন্দর আগামীকাল।
 ব্যাথা বিহীন,
 দেখেছি দূরে ওই সোনালী দিন।।';'রুনা লায়লা';'খন্দকার নূরুল আলম';'0'
'স্বাধীনতা এক গোলাপ ফোটানো দিন';'স্বাধীনতা এক গোলাপ ফোটানো দিন
 স্বাধীনতা এক সূর্য জাগানো দিন
 প্রতি প্রানে তাই বাংলাদেশের স্বাধীনতা আমলিন।।

কাঁটার আঘাত পায়ে পায়ে ছিল কত
 তবু শংকায় ছিল না হৃদয়ে নত
 ফুটিবে এখনি ভেবে ভেবে ছিল
 জোয়ারে দোলানো দিন।।

আধার ভুবনে ছিল বিপরীত মানা
 তবু সকালে ঠিকানা ছিল তো জানা
 জ্বলবে এ আলো ভেবে ভেবে ছিল
 চেতনা জাগানো দিন।।';'রুনা লায়লা';'দেশাত্মবোধক গান';'0'
'আমায় যদি প্রশ্ন করে';'আমায় যদি প্রশ্ন করে
 আলো-নদীর এক দেশ
 বলবো আমি বাংলাদেশ।

আমায় যদি প্রশ্ন করে
 কল-কাকলীর দেশ
 বলবো আমি বাংলাদেশ।।

এক সূর্যের হাজার আলোর কণা
 ছড়িয়ে এই মাটি করলো অরূপ সোনা।

আমায় যদি প্রশ্ন করে
 মায়াবতী কোন দেশ
 বলবো আমি বাংলাদেশ।।

নব দিগন্তের নতুন চলার তিথি
 মিলেছে এ জীবন সম্ভবনার গীতি।

আমায় যদি প্রশ্ন করে
 কাব্য-গীতির কোন দেশ
 বলবো আমি বাংলাদেশ।।

আমায় যদি প্রশ্ন করে
 কল-কাকলীর দেশ
 বলবো আমি বাংলাদেশ।।';'শাহনাজ রহমতুল্লাহ';'আনোয়ার পারভেজ';'0'
'আমার দেশের মাটির গন্ধে';'আমার দেশের মাটির গন্ধে
 হরে আছে সারা মন
 শ্যমল কোমল হরষ ছাড়া যে
 নেই কিছু প্রয়োজন।।

প্রেম প্রেনে যেন তাই
 তারই সুর শুধু পাই
 দিগন্ত জুড়ে সোনা রঙ ছবি
 এঁকে যাই সারাক্ষন।।

বাতাস আমার সবুজ স্বপ্নে দুলছে
 কন্ঠে কন্ঠে ধ্বনি শুধু তুলছে।

গানে গানে আজই তাই
 সেই কথা বলে যাই।
 নতুন আশার এনেছে জীবনে
 সূর্যেরই এ লগন।।';'শাহনাজ রহমতুল্লাহ';'আব্দুল আহাদ';'0'
'প্রতিদিন তোমায় দেখে সূর্য রাগে';'প্রতিদিন তোমায় দেখে সূর্য রাগে
 প্রতিদিন তোমার কথা হৃদয়ে জাগে
 ও আমার দেশ ও আমার বাংলাদেশ।।

নদীর ধারা আর পাখির গানে
 নতুন স্বপ্নের ছবি আনে।
 প্রতি প্রানে প্রেরণা শিহর লাগে।।

ফসল শোভায় আলোর তৃষা
 নতুন ছন্দের দিল দিশা।
 প্রতি মনের চেতনার জোয়ার জাগে।।';'রুনা লায়লা';'দেবু ভট্টাচার্য্য';'0'
'যে মাটির বুকে ঘুমিয়ে আছে';'যে মাটির বুকে ঘুমিয়ে আছে
 লক্ষ মুক্তি সেনা
 দে না তোরা দে না
 সে মাটি আমার
 অঙ্গে মাখিয়ে দে না ।।

রোজ এখানে সূর্য ওঠে
 আশার আলো নিয়ে
 হৃদয় আমার ধন্য যে হয়
 আলোর পরশ পেয়ে ।।

সে মাটি ছেড়ে অন্য কোথাও
 যেতে বলিস না
 দে না তোরা দে না
 সে মাটি আমার
 অঙ্গে মাখিয়ে দে না।।

রক্তে যাদের জেগেছিল
 স্বাধীনতার নিশা
 জীবন দিয়ে রেখে গেছে
 মুক্ত পথের দিশা
 সে পথ ছেড়ে ভিন্ন পথে
 যেতে বলিস না
 দে না তোরা দে না
 সে মাটি আমার
 অঙ্গে মাখিয়ে দে না।।

যে মাটির বুকে ঘুমিয়ে আছে
 লক্ষ মুক্তি সেনা
 দে না তোরা দে না
 সে মাটি আমার
 অঙ্গে মাখিয়ে দে না ।।';'মুহিন';'দেশাত্মবোধক গান';'0'
'আমাদের একই ভাষা আমাদের একই দেশ';'আমাদের একই ভাষা আমাদের একই দেশ
 সহজ সরল মায়া মমতায় নাইকো যার শেষ।।

চোখ জুড়ানো ঘন নিবিড় গ্রামের শ্যামলীমায়
 উদাস মনটা পাল উড়ায় অলস পুবাল হাওয়ায়।

থেমে থেমে আনে মনে কি যে মধুর আবেশ
 সেই সে দেশ বাংলাদেশ আমার আমার জন্মভুমি।।

ষড়ঋতুর নানার রকম লুকোচুরির খেলায়
 জীবন সেথায় অফুরান রংধুনু সুখ ছড়ায়।

হাজার নদীর কলতানে কাটে না যে রেশ
 সেই যে দেশ বাংলাদেশ আমার আমার জন্মভুমি।।';'অপি করিম';'ডঃ ফয়েজ কবির';'0'
'ও আমার আট কোটি ফুল দেখো গো মালী';'ও আমার আট কোটি ফুল দেখো গো মালী
 শক্ত হাতে বাইন্দো মালী লোহারও জালি।।

ওরে এক ফাগুনে ফোঁটে নাই এই ফুল
 কত মেঘে জল শুকাইছে ফোটাইতে এ ফুল।

ওরে এক ফাগুনে ফোঁটে নাই এই ফুল
 কত চোখের জল শুকাইছে বাঁচাইতে এ ফুল।
 ও কত রক্ত পানির মত দিছিগো ঢালি।।

ওরে এমন ফুলের বাগান হায় কোথায়
 লক্ষ-কোটি প্রান বাঁচে যার বুকেরই সুধায়।

ওরে এমন ফুলের বাগান হায় কোথায়
 তিরিশ লক্ষ প্রান ঘুমায়রে গাছেরই তলায়।
 ও কত মায়ের ভরা কোল হইছে গো খালি।।';'সাবিনা ইয়াসমিন';'আহমেদ ইমতিয়াজ বুলবুল';'0'
'একবার যেতে দেনা আমায় ছোট্ট সোনার গাঁয়';'একবার যেতে দেনা আমায় ছোট্ট সোনার গাঁয়
 যেথায় কোকিল ডাকে কুহু
 দোয়েল ডাকে মুহু মুহু
 নদী যেথায় ছুটে চলে আপন ঠিকানায়।।

পিদিম জ্বালা সাঁজের বেলা
 শান বাঁধানো ঘাটে
 গল্পকথার পানসি ভিড়ে
 রূপ কাহিনীর বাটে।
 মধুর মধুর মায়ের কথায়
 প্রাণ জুড়িয়ে যায়।।

ফসল ভরা স্বপ্নঘেরা
 পথ হারানো ক্ষেতে
 মৌ মৌ মৌ গন্ধে যেথায়
 বাতাস থাকে মেতে।
 মমতারই শিশিরগুলো
 জড়িয়ে থাকে পায়।।';'শাহনাজ রহমতুল্লাহ';'আনোয়ার পারভেজ';'0'
'তাকডুম তাকডুম বাজাই বাংলাদেশের ঢোল';'তাকডুম তাকডুম বাজাই
 আমি তাকডুম তাকডুম বাজাই
 বাংলাদেশের ঢোল
 সব ভুলে যাই
 তাও ভুলি না বাংলা মায়ের কোল

বাংলা জনম দিলা আমারে ।।
 তোমার পরান আমার পরান
 এক নাড়িতে বাঁধা রে
 মা-পুতের এ বাঁধন ছেড়ার
 সাধ্য কারো নাই
 সব ভুলে যাই
 তাও ভুলি না বাংলা মায়ের কোল

মা তোমার মাটির সুরে সুরেতে ।।
 আমার জীবন জুড়াইলা মাগো
 বাউল ভাটিয়ালিতে
 পরান খুইলা মেঘনা তিতাস
 পদ্মারই গান গাই
 সব ভুলে যাই
 তাও ভুলি না বাংলা মায়ের কোল

বাজে ঢোল নরম গরম তালেতে
 বিসর্জনের ব্যাথা ভোলায়
 আগমনের সুরেতে
 বাংলাদেশের ঢোলের বোলে
 ছন্দ পতন নাই
 সব ভুলে যাই
 তাও ভুলি না বাংলা মায়ের কোল';'শচীন দেব বর্মন';'শচীন দেব বর্মন';'0'
'হৃদয়ে আমার বাংলাদেশ';'হৃদয়ে আমার বাংলাদেশ
 স্বপ্ন আমার বাংলাদেশ
 শান্তি আমার বাংলাদেশ
 ও মা তুই
 আমার বাংলাদেশ

স্বাধীনতার যুদ্ধে আছি
 দোয়া করিস মা গো
 তোর মুখে হাসি ফোটাবো
 জাগো বাঙ্গালি জাগো

মা তোর খোকন
 যেন ভয় না পায়
 মরণের আগে

মা তোর খোকন
 যেন ভয় না পায়
 মরণের আগে
 স্বাধীন করবো এ দেশ
 বুকের যত রক্ত লাগে

স্বাধীনতার যুদ্ধে আছি
 দোয়া করিস মা গো
 তোর জন্য শহীদ হবো
 জাগো বাঙ্গালি জাগো
 জাগো বাঙ্গালি জাগো
 জাগো বাঙ্গালি জাগো

মা তোর খোকন
 যদি বাড়ি না ফেরে
 স্বাধীনতার পরে

মা তোর খোকন
 যদি বাড়ি না ফেরে
 স্বাধীনতার পরে
 সবুজ লালের পতাকা
 রাখিস বড় যত্ন করে

স্বাধীনতার যুদ্ধে আছি
 দোয়া করিস মা গো
 মায়ের দেশ মাকে দেব
 জাগো বাঙ্গালি জাগো
 জাগো বাঙ্গালি জাগো';'আরফিন রুমি';'প্রদীপ কুমার';'0'
'হায়রে আমার মন মাতানো দেশ';'হায়রে আমার মন মাতানো দেশ
 হায়রে আমার সোনা ফলা মাটি
 রূপ দেখে তোর কেন আমার নয়ন ভরে না
 তোরে এত ভালোবাসি তবু পরান ভরে না।।

যখন তোর ঐ গাঁয়ের ধারে
 ঘুঘু ডাকা নিঝুম কোন দুপুরে
 হংস মিথুন ভেসে বেড়ায়
 শাপলা ফোঁটা টলটলে কোন পুকুরে

নয়ন পাখি দিশা হারায়
 প্রজাপ্রতির পাখায় পাখায়।
 অবাক চোখে পলক পড়ে না।।

যখন তোর ঐ আকাশ নীলে
 পাল তুলে যায় সাত সাগরের পসরা
 নদীর বুকে হাতছানি দেয়
 লক্ষ ঢেউয়ে মানিক জ্বালা ইশারা

হায়রে আমার বুকের মাঝে
 হাজার তারের বীণা বাঁজে।
 কাজের কথা মনে ধরে না।।';'রুমানা ইসলাম';'খান আতাউর রহমান';'0'
'সোনা সোনা সোনা';'সোনা সোনা সোনা
 লোকে বলে সোনা
 সোনা নয় তত খাঁটি
 বলো যত খাঁটি
 তার চেয়ে খাঁটি বাংলাদেশের মাটি রে
 আমার জন্মভূমির মাটি।।

ধন জন মন যত ধন দুনিয়াতে
 হয় কি তুলনা বাংলার কারো সাথে
 কত মার ধন মানিক রতন
 কত জ্ঞানী গুণী কত মহাজন
 এনেছি আলোর সূর্য এখানে
 আঁধারের পথ পাতি রে
 আমার বাংলাদেশের মাটি
 আমার জন্মভূমির মাটি।।

এই মাটির তলে ঘুমায়েছে অবিরাম
 রফিক, শফিক, বরকত কত নাম
 কত তিতুমীর, কত ঈশা খান
 দিয়েছে জীবন, দেয় নি তো মান।।
 রক্তশয্যা পাতিয়া এখানে
 ঘুমায়েছে পরিপাটি রে
 আমার বাংলাদেশের মাটি
 আমার জন্মভূমির মাটি।।';'কোরাস';'আব্দুল লতিফ';'0'
'বাংলাদেশ, হতে পারে এই গরিবের দেশ';'নিজের দেশ
 হতে পারে এই গরিবের দেশ
 হতে পারে অবহেলিদের দেশ
 তবু যে আমার বাংলাদেশ

সবুজ দেশে
 লাল টকটকে সূর্য ওঠে
 দোয়েল কোয়েলের গানের সুরে
 ভোরে আমার ঘুম ভাঙ্গে

বাংলাদেশ
 মাগো যখন আমি তোমার কোলে
 মনে পড়ে কানে বলেছিলে
 এদেশ তোমারি দেশ, ভালবাসার বাংলাদেশ
 ঘোরের হোক বুকের রক্ত ঢেলে সোনার দেশ
 শত্রুর প্রলোভনে বিকিয়োনা ধরনি কেশ

কত উল্লাস কত আশা
 শত মানুষের শত ভালবাসা
 কত উল্লাস কত আশা
 শত মানুষের শত ভালবাসা
 কত উল্লাস কত আশা …

নিজেরই দেশ
 এ আমার দুখিনী মায়ের দেশ
 এ আমার নিপীড়িদের দেশ
 তবু যে আমার বাংলাদেশ
 পুকুর পাড়ে
 পদ্মফুল আমি ফুটতে দেখে
 বিনা তারে শুনি বাউল সুরে ওই
 ধন্য আমার জন্ম কেশ

বাংলাদেশ
 মাগো আমি তোমার সোনার ছেলে
 আগুনে পুড়েছি দুযুগ ধরে
 এদেশ রক্ত ভেজা অশ্রুভেযা বাংলাদেশ
 আগলে রেখেছি মাগো শতো লোভে প্রলোভনে
 আমি শত্রু চিনি মাগো তুমি ঘুমাও নির্ভয়ে।।';'মাকসুদ';'প্রাপ্ত বয়স্কদের জন্য নিষিদ্ধ';'0'
'নোঙর তোল তোল সময় যে হোল হোল';'নোঙর তোল তোল সময় যে হোল হোল

নোঙর তোল তোল সময় যে হোল হোল
 নোঙর তোল তোল সময় যে হোল হোল
 নোঙর তোল তোল সময় যে হোল হোল (হেই ইয়ারে হেই ইয়া হো…)

হাওয়ার বুকে নৌকা এবার
 জোয়ারে ভাসিয়ে দাও
 শক্ত মুঠির বাঁধনে বাঁধনে বজ্র বাঁধিয়া নাও।।

সম্মুখে এবার দৃষ্টি তোমার পেছনের কথা ভোল
 দূর দিগন্তে সূর্য রথে
 দৃষ্টি রেখেছে স্থির
 সবুজ আশার স্বপ্নেরা আজ
 নয়নে করেছে ভিড়।

হৃদয়ে তোমার মুক্তি আলো
 আলোর দুয়ার খোলো।';'কোরাস';'সমর দাস';'0'
'আমার মন পাখিটা যায়রে উড়ে যায়';'আমার মন পাখিটা যায়রে উড়ে যায়
 ধানশালিকের গাঁয়, যায়রে উড়ে যায়
 নাটা বনের চোরা কাঁটা ডেকেছে আমায়।।

আমি যখন যেথা থাকি
 হৃদয় ভরা স্বপন হয়ে
 বাঁধন হয়ে আপন হয়ে
 জড়িয়ে থাকি বাংলাদেশের ভালবাসার রাখি।
 আহা কাজল দীঘি দীঘল আঁখি
 বুকের ভিতর পাপড়ি মেলে চায়।।

আমি কেমন করে ভুলি
 শিশির মাঠের শ্যামল খাতায়
 বেতস লতায় চিরল পাতায়
 ছড়িয়ে থাকা দূর্বা সবুজ কিশোরী দিনগুলি।
 আহা মটর শুটি, কমল স্মৃতি
 সজল হয়ে ঘিরলো দুটি পায়।।';'রুনা লায়লা';'খন্দকার নূরুল আলম';'0'
'গঙ্গা আমার মা পদ্মা আমার মা';'গঙ্গা আমার মা পদ্মা আমার মা
 ও ও তার দুই চোখে দুই জলের ধারা মেঘনা যমুনা।।

একই আকাশ একই বাতাস
 এক হৃদয়ের একই তো শ্বাস।
 দোয়েল কোয়েল পাখির ঠোটে একই মুর্ছনা।
 ও ও তার দুই চোখে দুই জলের ধারা মেঘনা যমুনা।।

এপার ওপার কোন পাড়ে জানি না
 ও আমি সব খানেতে আছি
 গাঙ্গের জলে ভাসিয়ে ডিংগা
 ও আমি পদ্মাতে হই মাঝি
 শংখ চিলের ভাসিয়ে ডানা
 ও আমি দুই নদীতে নাচি

একই আশা ভালবাসা কান্না হাসির একই ভাষা।
 দুঃখ সুখের বুকের মাঝে একই যন্ত্রনা
 ও ও তার দুই চোখে দুই জলের ধারা মেঘনা যমুনা।।';'ভূপেন হাজারিকা';'রুনা লায়লা';'0'
'ও আমার বাংলা মা তোর';'ও আমার বাংলা মা তোর
 আকুল করা রূপের সুধায়
 হৃদয় আমার যায় জুড়িয়ে।।

ফাগুনে তোর কৃষ্ণচূড়া
 পলাশ বনে কিসের হাসি।
 চৈতি রাতের উদাস সুরে
 রাখাল বাজায় বাঁশের বাঁশি।।

বোশেখে তোর রূদ্র ভয়াল
 কেতুন উড়ায় কালবোশেখি
 জষ্ঠি মাসে বনে বনে
 আম- কাঠালের হাট বসে কী

শ্যমল মেঘের ভেলায় চড়ে
 আষাঢ় নামে তোমার বুকে।
 শ্রাবনধারায় বর্ষাতে তুই
 সিনান করিস পরম সুখে।।';'ফাহমিদা নবী';'আলাউদ্দিন আলী';'0'
'শোনো একটি মুজিবরের থেকে';'শোনো, একটি মুজিবরের থেকে
 লক্ষ মুজিবরের কন্ঠস্বরের ধ্বনি, প্রতিধ্বনি
 আকাশে বাতাসে ওঠে রণি।
 বাংলাদেশ আমার বাংলাদেশ।।

সেই সবুজের বুক চেরা মেঠো পথে,
 আবার এসে ফিরে যাবো আমার
 হারানো বাংলাকে আবার তো ফিরে পাবো।
 শিল্পে কাব্যে কোথায় আছে হায় রে
 এমন সোনার দেশ।

শোনো, একটি মুজিবরের থেকে
 লক্ষ মুজিবরের কন্ঠস্বরের ধ্বনি, প্রতিধ্বনি
 আকাশে বাতাসে ওঠে রণি।
 বাংলাদেশ আমার বাংলাদেশ।।

বিশ্বকবির সোনার বাংলা, নজরুলের বাংলাদেশ,
 জীবনানন্দের রূপসী বাংলা
 রূপের যে তার নেইকো শেষ, বাংলাদেশ।.

‘জয় বাংলা’ বলতে মনরে আমার এখনো কেন ভাবো,
 আমার হারানো বাংলাকে আবার তো ফিরে পাবো,
 অন্ধকারে পুবাকাশে উঠবে আবার দিনমণি।।

শোনো, একটি মুজিবরের থেকে
 লক্ষ মুজিবরের কন্ঠস্বরের ধ্বনি, প্রতিধ্বনি
 আকাশে বাতাসে ওঠে রণি।
 বাংলাদেশ আমার বাংলাদেশ।।';'অংশুমান রায়';'অংশুমান রায়';'0'
'রক্ত দিয়ে নাম লিখেছি';'রক্ত দিয়ে নাম লিখেছি বাংলাদেশের নাম ।।
 মুক্তি ছাড়া তুচ্ছ মোদের ।।
 এই জীবনের দাম।।
 রক্ত দিয়ে নাম লিখেছি বাংলাদেশের নাম ।।

সংকটে আর সংঘাতে,
 আমরা চলি সব একসাথে।।
 জীবন মরণ পন করে সব
 লড়ছি অবিরাম।।
 বাংলাদেশের নাম
 রক্ত দিয়ে নাম লিখেছি বাংলাদেশের নাম ।।

রক্ত যখন দিয়েছি আরও রক্ত দেব,
 রক্তের প্রতিশোধ মোরা নেবই নেব,
 ঘরে ঘরে আজ দূর্গ গড়েছি বাংলার সন্তান,
 সইবনা মোরা, সইবনা আর জীবনের অপমান।।

জীবন জয়ের গৌরবে,
 নতুন দিনের সৌরভে ।।
 মুক্ত স্বাধীন জীবন গড়া
 মোদের মনস্কাম ।।
 বাংলাদেশের নাম
 রক্ত দিয়ে নাম লিখেছি বাংলাদেশের নাম ।।';'সমবেত কন্ঠে';'স্বাধীন বাংলা বেতার কেন্দ্রের গান';'0'
'ভয় কি মরণে রাখিতে সন্তানে';'ভয় কি মরণে রাখিতে সন্তানে
 মাতঙ্গী মেতেছে আজ সমর রঙ্গে

তা থৈ তা থৈ থৈ দিমি দিমি দ্রম দ্রম ।।
 ভূত পিশাচ নাচে যোগিনী সঙ্গে ।।
 ভয় কি মরণে রাখিতে সন্তানে
 মাতঙ্গী মেতেছে আজ সমর রঙ্গে।।

দানব দলনী হয়ে উন্মাদিনী
 আর কি দানব থাকিবে বঙ্গে ।।
 সাজ রে সন্তান হিন্দু-মুসলমান
 থাকে থাকিবে প্রাণ, না হয় যাইবে প্রাণ ।।
 ভয় কি মরণে রাখিতে সন্তানে
 মাতঙ্গী মেতেছে আজ সমর রঙ্গে

লইয়ে বিপদ হওরে আগোয়ান
 নিতে হয় মুকুন্দেরে নিও রে সঙ্গে।।
 ভয় কি মরণে রাখিতে সন্তানে
 মাতঙ্গী মেতেছে আজ সমর রঙ্গে';'সমবেত কন্ঠে';'স্বাধীন বাংলা বেতার কেন্দ্রের গান';'0'
'বিচারপতি তোমার বিচার করবে যারা';'বিচারপতি তোমার বিচার করবে যারা
 আজ জেগেছে এই জনতা, এই জনতা।।
 তোমার গুলির, তোমার ফাঁসির,
 তোমার কারাগারের পেষণ শুধবে তারা
 ও জনতা এই জনতা এই জনতা।।

তোমার সভায় আমীর যারা,
 ফাঁসির কাঠে ঝুলবে তারা।।
 তোমার রাজা মহারাজা,
 করজোরে মাগবে বিচার।।
 ঠিক যেন তা এই জনতা।

তারা নতুন প্রাতে প্রাণ পেয়েছে, প্রাণ পেয়েছে।
 তারা ক্ষুদিরামের রক্তে ভিজে প্রাণ পেয়েছে।।
 তারা জালিয়ানের রক্তস্নানে প্রাণ পেয়েছে।।
 তারা ফাঁসির কাঠে জীবন দিয়ে
 প্রাণ পেয়েছে, প্রাণ পেয়েছে।।
 গুলির ঘায়ে কলজে ছিঁড়ে প্রাণ পেয়েছে,
 প্রাণ পেয়েছে এই জনতা।

নিঃস্ব যারা সর্বহারা তোমার বিচারে।
 সেই নিপীড়িত জনগণের পায়ের ধারে।।
 ক্ষমা তোমায় চাইতে হবে
 নামিয়ে মাথা হে বিধাতা।।
 রক্ত দিয়ে শুধতে হবে।
 নামিয়ে মাথা হে বিধাতা।।
 ঠিক যেন তা এই জনতা।
 বিচারপতি তোমার বিচার করবে যারা
 আজ জেগেছে এই জনতা, এই জনতা।।';'সমবেত কন্ঠে';'স্বাধীন বাংলা বেতার কেন্দ্রের গান';'0'
'পূর্ব দিগন্তে সূর্য উঠেছে';'পূর্ব দিগন্তে সূর্য উঠেছে
 রক্ত লাল, রক্ত লাল, রক্ত লাল
 জোয়ার এসেছে জন-সমুদ্রে
 রক্ত লাল, রক্ত লাল, রক্ত লাল।।
 বাঁধন ছেঁড়ার হয়েছে কাল,
 হয়েছে কাল, হয়েছে কাল।।

শোষণের দিন শেষ হয়ে আসে
 অত্যাচারীরা কাঁপে আজ ত্রাসে ।।
 রক্তে আগুন প্রতিরোধ গড়ে
 নয়া বাংলার নয়া সকাল,নয়া সকাল।

আর দেরি নয় উড়াও নিশান
 রক্তে বাজুক প্রলয় বিষাণ
 বিদ্যুৎ গতি হউক অভিযান
 ছিঁড়ে ফেলো সব শত্রু জাল, শত্রু জাল।';'সমবেত কন্ঠে';'স্বাধীন বাংলা বেতার কেন্দ্রের গান';'0'
'জয় বাংলা বাংলার জয়';'জয় বাংলা বাংলার জয়
 জয় বাংলা বাংলার জয়।।
 হবে হবে হবে, হবে নিশ্চয়
 কোটি প্রাণ এক সাথে জেগেছে অন্ধরাতে
 নতুন সূর্য ওঠার এই তো সময়।।
 জয় বাংলা বাংলার জয়
 জয় বাংলা বাংলার জয়।।

বাংলার প্রতি ঘর ভরে দিতে চাই মোরা অন্নে।।
 আমাদের রক্ত টগবগ দুলছে মুক্তির দীপ্ত তারুণ্যে।।

নেই ― ভয়
 জয় হউক রক্তের প্রচ্ছদ পট।
 তবু করি না করি না করি না ভয়।
 জয় বাংলা বাংলার জয়
 জয় বাংলা বাংলার জয়।।

অশোকের ছায় যেন রাখালের বাঁশরী হয়ে গেছে একেবারে স্তব্ধ।।
 চারিদিকে শুনি আজ নিদারুণ হাহাকার আর ঐ কান্নার শব্দ।।

শাসনের নামে চলে শোষণের সুকঠিন যন্ত্র।।
 বজ্রের হুঙ্কারে শৃঙ্খল ভাঙতে সংগ্রামী জনতা অতন্দ্র।

আর ― নয়।
 তিলেতিলে বাংগালীর এই পরাজয়।।
 আর করি না করি না করি না ভয়।
 জয় বাংলা বাংলার জয়।।

ক্ষুধা আর বেকারের মিছিলটা যেন ঐ দিন দিন শুধু বেড়ে যাচ্ছে
 রোদে পুড়ে জলে ভিজে অসহায় হয়ে আজ ফুটপাতে তারা তাই কাঁদছে ।।
 বার বার ঘুঘু এসে খেয়ে যেতে দেবো নাতো আর ধান,
 বাংলার দুশমন তোষামদি চাটুকার সাবধান, সাবধান, সাবধান ।।

এই দি—ন ।
 সৃষ্টির উল্লাসে হবে রংগীন ।।
 আর মানি না মানি না কোন সংশয়
 জয় বাংলা বাংলার জয়।।
 হবে হবে হবে, হবে নিশ্চয়
 কোটি প্রাণ এক সাথে জেগেছে অন্ধরাতে
 নতুন সূর্য ওঠার এই তো সময়।।
 জয় বাংলা বাংলার জয়
 জয় বাংলা বাংলার জয়।।';'সমবেত কন্ঠে';'স্বাধীন বাংলা বেতার কেন্দ্রের গান';'0'
'আমার এ দেশ সব মানুষের';'আমার এ দেশ সব মানুষের, সব মানুষের।।
 চাষাদের, মুটেদের, মজুরের ।।
 গরিবের নিঃস্বের ফকিরের
 আমার এ দেশ সব মানুষের, সব মানুষের।।

নেই ভেদাভেদ হেথা চাষা আর চামারে,
 নেই ভেদাভেদ হেথা কুলি আর কামারে।।
 হিন্দু, মুসলিম, বৌদ্ধ, খ্রিস্টান ।।
 দেশ মাতা এক সকলের।

লাঙলের সাথে আজ চাকা ঘোরে এক তালে
 এক হয়ে মিশে গেছি আমারা সে যে কোন কালে।।
 মন্দির, মসজিদ, গীর্জার আবাহনে।।
 বাণী শুনি একই সুরের।

ছোটদের বড়দের সকলের…।।
 গরিবের নিঃস্বের ফকিরের
 আমার এ দেশ সব মানুষের, সব মানুষের।।
 সব মানুষের, সব মানুষের।
 সব মানুষের,
 সব মানুষের।

চাষাদের, মুটেদের, মজুরের ।।
 গরিবের নিঃস্বের ফকিরের
 আমার এ দেশ সব মানুষের, সব মানুষের।।
 সব মানুষের, সব মানুষের।';'রথীন্দ্র নাথ রায়';'স্বাধীন বাংলা বেতার কেন্দ্রের গান';'0'
'ও ভাই খাঁটি সোনার চেয়ে খাঁটি';'ও ভাই খাঁটি সোনার চেয়ে খাঁটি
 আমার দেশের মাটি।।

এই দেশেরই কাদা জলে,
 এই দেশেরই ফুলে-ফলে ।।
 তৃষ্ণা মিটাই, মিটাই ক্ষুধা ।।
 পিয়ে এরই দুধের বাটি।।

ও ভাই খাঁটি সোনার চেয়ে খাঁটি
 আমার দেশের মাটি।।

এই মাটি এই কাদা মেখে,
 এই দেশেরই আচার দেখে,
 সভ্য হলো নিখিল ভুবন, দিব্য পরিপাটি।।

এই দেশেরই ধুলায় পড়ি
 মানিক যায়রে গড়াগড়ি ।।
 বিশ্বে সবার ঘুম ভাঙা ।।
 এই দেশেরই জীয়ন কাঠি।।

ও ভাই খাঁটি সোনার চেয়ে খাঁটি
 আমার দেশের মাটি।।';'রথীন্দ্র নাথ রায়';'কাজী নজরুল ইসলাম';'0'
'একটি বাংলাদেশ তুমি জাগ্রত জনতার';'একটি বাংলাদেশ তুমি জাগ্রত জনতার
 সারা বিশ্বের বিস্ময় তুমি আমার অহংকার।

তোমার স্বাধীনতা গৌরব সৌরভে
 এনেছে আমার প্রানের সূর্যে রৌদ্রেরও সজীবতা
 দিয়েছে সোনালী সুখী জীবনের দৃপ্ত অঙ্গীকার।

সারা বিশ্বের বিস্ময় তুমি আমার অহংকার।

তোমার ছায়া ঢাকা রৌদ্রেরেরও প্রান্তরে
 রেখেছি অতল অমর বর্নে মুক্তির স্নেহ মাখা
 জেনেছি তুমি জীবন মরণে বিমুগ্ধ চেতনার।

সারা বিশ্বের বিস্ময় তুমি আমার অহংকার।স';'সাবিনা ইয়াসমিন';'অজিত রায়';'0'
'সেই রেল লাইনের ধারে মেঠো পথটার পাড়ে দাড়িয়ে';'সেই রেল লাইনের ধারে মেঠো পথটার পাড়ে দাড়িয়ে
 এক মধ্যবয়সী নারী এখনো রয়েছে হাত বাড়িয়ে
 খোকা ফিরবে,ঘরে ফিরবে
 কবে ফিরবে,নাকি ফিরবে না ।

দৃষ্টি থেকে তার বৃষ্টি গেছে কবে শুকিয়ে
 সে তো অশ্রু মুছেনা আর গোপনে আঁচলে মুখ লুকিয়ে
 শুধু শূণ্যে চেয়ে থাকে যেন আকাশের সীমা ছাড়িয়ে
 খোকা ফিরবে,ঘরে ফিরবে
 কবে ফিরবে,নাকি ফিরবে না ।

দস্যি ছেলে সেই যুদ্ধে গেল ফিরলো না আর
 আজো শূণ্য হৃদয়ে তার গুমড়ে গুমড়ে যায় হাহাকার
 খোকা আসবে,ঘরে আসবে যেন মরণের সীমা ছাড়িয়ে
 খোকা ফিরবে,ঘরে ফিরবে
 কবে ফিরবে,নাকি ফিরবে না ।';'সাবিনা ইয়াসমিন';'দেশাত্মবোধক গান';'0'
'সুন্দর সুবর্ণ তারুন্য লাবন্য';'সুন্দর সুবর্ণ তারুন্য লাবন্য
 অপূর্ব রূপসী রূপেতে অনন্য।

আমার দু’চোখ ভরা স্বপ্ন
 ও দেশ তোমারই জন্য।।

থাকবে নাতো দুঃখ দারিদ্র
 বিভেদ-বেদনা-ক্রন্দন।।

প্রতিটি ঘরে একই প্রশান্তি
 একই সুখের স্পন্দন।।

তোমার জন্য হবো দুরন্ত
 তোমার জন্য শান্ত
 প্রহরী হয়ে দেব পাহারা
 যেথায় তোমার সীমান্ত।।';'সাবিনা ইয়াসমিন';'আহমেদ ইমতিয়াজ বুলবুল';'0'
'আমার সোনার বাংলা আমি তোমায় ভালবাসি';'আমার সোনার বাংলা
 আমি তোমায় ভালবাসি

চিরদিন তোমার আকাশ ।।
 তোমার বাতাস
 আমার প্রানে
 ওমা আমার প্রানে বাজায় বাঁশী

ওমা ফাগুনে তোর আমার বনে ঘ্রানে পাগল করে
 মরি হায়
 হায় রে ওমা
 ফাগুনে তোর আমার বনে ঘ্রানে পাগল করে ।
 ওমা অগ্রানে তোর ভরা খেতে
 কি দেখেছি
 আমি কি দেখেছি মধুর হাসি
 সোনার বাংলা
 আমি তোমায় ভালবভাসি

কি শোভা কি ছায়া গো
 কি স্নেহ কি মায়া গো
 কি আঁচল বিছায়েছ বটের মুলে
 নদীর কূলে কূলে 

মা তোর মুখের বানী
 আমার কানে লাগে সুধার মতো
 মরি হায় , হায় রে মা তোর
 মুখের বানী
 আমার কানে লাগে সুধার মতো 

মা তোর বদন খানি মলিন হলে
 আমি নয়ন
 ওমা আমি নয়ন জ্বলে ভাসি 

সোনার বাংলা আমি তোমায় ভালবাসি ।';'ছায়ানটের শিল্পী বৃন্দ';'জাতীয় সংগীত';'0'
'সূর্যদয়ে তুমি, সূর্যাস্তেও তুমি';'সূর্যদয়ে তুমি, সূর্যাস্তেও তুমি
 ও আমার বাংলাদেশ, প্রিয় জন্মভূমি।।

জলসিঁড়ি নদীর তীরে,
 তোর খুশির কাঁকন যেন বাজে
 ও—কাশবনে ফুলে ফুলে,
 তোর মধুর বাসর যেন সাজে
 তোর একতারা হায়,
 করে বাউল আমায় সুরে সুরে।।

আঁকাবাঁকা মেঠো পথে
 তোর রাখাল হৃদয় যেন হাসে
 ও—পদ্ম পাতা, দীঘির ঝিলে
 তোর সোনার স্বপন যেন ভাসে
 তোর এই আঙিনায়
 ধরে রাখিস আমায় চিরতরে।।';'সৈয়দ আব্দুল হাদী';'মনিরুজ্জামান মনির';'0'
'সালাম সালাম হাজার সালাম';'সালাম সালাম হাজার সালাম
 সকল শহীদ স্মরণে,
 আমার হৃদয় রেখে যেতে চাই
 তাদের স্মৃতির চরণে।।

মায়ের ভাষায় কথা বলাতে
 স্বাধীন আশায় পথ চলাতে
 হাসিমুখে যারা দিয়ে গেল প্রাণ
 সেই স্মৃতি নিয়ে গেয়ে যাই গান
 তাদের বিজয় মরণে,
 আমার হৃদয় রেখে যেতে চাই
 তাদের স্মৃতির চরণে।।

ভাইয়ের বুকের রক্তে আজিকে
 রক্ত মশাল জ্বলে দিকে দিকে
 সংগ্রামী আজ মহাজনতা
 কন্ঠে তাদের নব বারতা
 শহীদ ভাইয়ের স্মরণে,
 আমার হৃদয় রেখে যেতে চাই
 তাদের স্মৃতির চরণে।।

বাংলাদেশের লাখো বাঙালি
 জয়ের নেশায় আনে ফুলের ডালি
 আলোর দেয়ালি ঘরে ঘরে জ্বালি
 ঘুচিয়ে মনের আঁধার কালি।
 শহীদ স্মৃতি বরণে,
 আমার হৃদয় রেখে যেতে চাই
 তাদের স্মৃতির চরণে।।';'মোঃ আব্দুল জব্বার';'মোহাম্মদ আবদুল জব্বার';'0'
'সবকটা জানালা খুলে দাওনা';'সবকটা জানালা খুলে দাওনা
 আমি গাইব গাইব বিজয়েরই গান
 ওরা আসবে চুপি চুপি যারা এই দেশটাকে
 ভালোবেসে দিয়ে গেছে প্রাণ।।

চোখ থেকে মুছে ফেল অশ্রুটুকু
 এমন খুশির দিনে কাঁদতে নেই
 হারানো স্মৃতি বেদনাতে
 একাকার করে মন ডাক দিলে
 ওরা আসবে চুপি চুপি যারা এই দেশটাকে
 কেউ যেন ভুল করে গেয়নাক
 মন ভাঙা গান।।

আজ আমি সারানিশি থাকব জেগে
 ঘরের আলো সব আঁধার করে।
 তৈরি রাখব আতর গোলাপ
 এদেশের প্রতিটি ঘরে ঘরে
 ওরা আসবে চুপি চুপি যারা এই দেশটাকে
 কেউ যেন ভুল করে গেয়নাক
 মন ভাঙা গান।।';'সাবিনা ইয়াসমিন';'আহমেদ ইমতিয়াজ বুলবুল';'0'
'মোরা একটি ফুলকে বাঁচাবো বলে যুদ্ধ করি';'মোরা একটি ফুলকে বাঁচাবো বলে যুদ্ধ করি
 মোরা একটি মুখের হাসির জন্য অস্ত্র ধরি।।

যে মাটির চির মমতা আমার অঙ্গে মাখা
 যার নদী জল ফুলে ফুলে মোর স্বপ্ন আঁকা।
 যে দেশের নীল অম্বরে মন মেলছে পাখা
 সারাটি জনম সে মাটির টানে অস্ত্র ধরি।।

মোরা নতুন একটি কবিতা লিখতে যুদ্ধ করি―
 মোরা নতুন একটি গানের জন্য যুদ্ধ করি
 মোরা একখানা ভালো ছবির জন্য যুদ্ধ করি
 মোরা সারা বিশ্বের শান্তি বাঁচাতে আজকে লড়ি।।

যে নারীর মধু প্রেমেতে আমার রক্ত দোলে
 যে শিশুর মায়া হাসিতে আমার বিশ্ব ভোলে
 যে গৃহ কপোত সুখ স্বর্গের দুয়ার খোলে
 সেই শান্তির শিবির বাঁচাতে শপথ করি।।

মোরা একটি ফুলকে বাঁচাবো বলে যুদ্ধ করি
 মোরা একটি মুখের হাসির জন্য অস্ত্র ধরি।।';'আপেল মাহমুদ';'গোবিন্দ হালদার';'0'
'মুক্তির মন্দির সোপানতলে';'মুক্তির মন্দির সোপানতলে
 কত প্রাণ হল বলিদান,
 লেখা আছে অশ্রুজলে ।।

কত বিপ্লবী বন্ধুর রক্তে রাঙা,
 বন্দীশালার ওই শিকল ভাঙ্গা
 তাঁরা কি ফিরিবে আজ সু-প্রভাতে,
 যত তরুণ অরুণ গেছে অস্তাচলে।।

যাঁরা স্বর্গগত তাঁরা এখনও জানেন
 স্বর্গের চেয়ে প্রিয় জন্মভুমি
 এসো স্বদেশ ব্রতের মহা দীক্ষা লভি
 সেই মৃত্যুঞ্জয়ীদের চরণ চুমি।

যাঁরা জীর্ণ জাতির বুকে জাগালো আশা,
 মৌন মলিন মুখে জোগালো ভাষা
 আজি রক্ত কমলে গাঁথা মাল্যখানি
 বিজয় লক্ষ্মী দেবে তাঁদেরই গলে।';'সাদী মোহাম্মদ';'সমর দাস';'0'
'মাঝি নাও ছাইরা দে';'মাঝি নাও ছাইরা দে
 ও মাঝি পাল উড়াইয়া দে
 গা-রে মাঝি গা কোন গান।।

একদিন তোর নাও মাঝি
 ভাসবে না রে নীল নদীতে রে
 সেদিন তোর গান মাঝি
 শুনবে না কেউ গাইবে না বলে-
 ও মাঝি রে, ও কলের নৌকা কাইরা নিবে সুর।।

যন্ত্রের নাও ধোঁয়া ছাইরা
 আঁধার করল নীল আকাশটারে, ও মাঝি রে-
 সেদিন তোর নাও মাঝি
 শূণ্য হয়ে থাকবে রে পরে-
 ও মাঝি রে-
 ও চল রে মাঝি যাইরে বহু দূর।।';'সাবিনা ইয়াসমিন';'আহমেদ ইমতিয়াজ বুলবুল';'0'
'প্রথম বাংলাদেশ, আমার শেষ বাংলাদেশ';'প্রথম বাংলাদেশ, আমার শেষ বাংলাদেশ,
 জীবন বাংলাদেশ আমার মরণ বাংলাদেশ,
 বাংলাদেশ, বাংলাদেশ, বাংলাদেশ।।

আমার আঙিনায় ছড়ানো বিছানো,
 সোনা সোনা ধুলিকণা,
 মাটির মমতায় ঘাস ফসলে,
 সবুজের আল্পনা,
 আমার তাতেই হয়েছে
 স্বপ্নের বীজবোনা।।

অরূপ জোছনায়, সাজানো রাঙানো
 ঝিলিমিলি চাঁদ তলে
 নিবিড় মমরায়, পিউ পাপিয়া
 হৃদয়ের দ্বার খোলে,
 আমি তাতেই রেখেছি
 স্বপ্নের দ্বীপ জ্বেলে।।';'শাহনাজ রহমতুল্লাহ';'আলাউদ্দিন আলী';'0'
'ধন ধান্য পুষ্প ভরা, আমাদের এই বসুন্ধরা';'ধন ধান্য পুষ্প ভরা, আমাদের এই বসুন্ধরা,
 তাহার মাঝে আছে দেশ এক সকল দেশের সেরা,
 ওসে স্বপ্ন দিয়ে তৈরী সেদেশ স্মৃতি দিয়ে ঘেরা।
 এমন দেশটি কোথাও খুঁজে পাবে নাকো তুমি,
 সকল দেশের রানী সেযে আমার জন্মভূমি,
 সেযে আমার জন্মভূমি, সেযে আমার জন্মভূমি।

চন্দ্র সূর্য গ্রহ তারা, কোথায় উজান এমন ধারা,
 কোথায় এমন খেলে তড়িৎ, এমন কালো মেঘে,
 ও তার পাখির ডাকে ঘুমিয়ে পড়ে পাখির ডাকে জেগে।
 এমন দেশটি কোথাও খুঁজে পাবে নাকো তুমি,
 সকল দেশের রানী সেযে আমার জন্মভূমি,
 সেযে আমার জন্মভূমি, সেযে আমার জন্মভূমি।

এতো স্নিগ্ধ নদী তাহার, কোথায় এমন ধূম্র পাহাড়,
 কোথায় এমন হরিৎ ক্ষেত্র আকাশ তলে মেশে,
 এমন ধানের উপর ঢেউ খেলে যায়, বাতাস তাহার দেশে।
 এমন দেশটি কোথাও খুঁজে পাবে নাকো তুমি,
 সকল দেশের রানী সেযে আমার জন্মভূমি,
 সেযে আমার জন্মভূমি, সেযে আমার জন্মভূমি।

পুষ্পে পুষ্পে ভরা শাখী, কুঞ্জে কুঞ্জে গাহে পাখি,
 গুঞ্জরিয়া আসে অলি, পুঞ্জে পুঞ্জে ধেয়ে,
 তারা ফুলের উপর ঘুমিয়ে পড়ে ফুলের মধু খেয়ে।
 এমন দেশটি কোথাও খুঁজে পাবে নাকো তুমি,
 সকল দেশের রানী সেযে আমার জন্মভূমি,
 সেযে আমার জন্মভূমি, সেযে আমার জন্মভূমি।

ভাইয়ের মায়ের এতো স্নেহ, কোথায় গেলে পাবে কেহ,
 ও মা তোমার চরণ দুটি বুকে আমার ধরি,
 আমার এই দেশেতে জন্ম যেন এই দেশেতে মরি।
 এমন দেশটি কোথাও খুঁজে পাবে নাকো তুমি,
 সকল দেশের রানী সেযে আমার জন্মভূমি,
 সেযে আমার জন্মভূমি, সেযে আমার জন্মভূমি।';'কোরাস';'দেশাত্মবোধক গান';'0'
'তীরহারা এই ঢেউয়ের সাগর';'তীরহারা এই ঢেউয়ের সাগর,
 পাড়ি দিব রে
 আমরা ক’জন নবীন মাঝি
 হাল ধরেছি রে।।
 জীবন কাটি যুদ্ধ করি
 প্রাণের মায়া সাঙ্গ করি
 জীবনের সাধ নাহি পাই।।

ঘর-বাড়ির ঠিকানা নাই
 দিন-রাত্রি জানা নাই
 চলার ঠিকানা সঠিক নাই।।

জানি শুধু চলতে হবে
 এ তরী বাইতে হবে
 আমি যে সাগর মাঝি রে।
 জীবনের রঙে মনকে টানে না
 ফুলের ঐ গন্ধ কেমন জানি না
 জ্যোৎস্নার দৃশ্য চোখে পড়ে না
 তারাও তো ভুলে কভু ডাকে না।।

বৈশাখেরই রুদ্র ঝড়ে
 আকাশ যখন ভেঙে পড়ে
 ছেঁড়া পাল আরও ছেঁড়ে যায়।।

হাতছানি দেয় বিদ্যুৎ আমায়
 হঠাৎ কে যে শঙ্খ শোনায়
 দেখি ঐ ভোরের পাখি গায়।।

তবু তরী বাইতে হবে
 খেয়া পারে নিতে হবে
 যতই ঝড় উঠুক সাগরে।
 তীরহারা এই ঢেউয়ের
 সাগর পারি দিব রে।।';'আপেল মাহমুদ';'সহ শিল্পী';'0'
'জন্ম আমার ধন্য হলো মাগো';'জন্ম আমার ধন্য হলো মাগো
 এমন করে আকুল হয়ে
 আমায় তুমি ডাকো।।

তোমার কথায় হাসতে পারি
 তোমার কথায় কাঁদতে পারি
 মরতে পারি তোমার বুকে
 বুকে যদি রাখো মাগো।।

তোমার কথায় কথা বলি
 পাখির গানের মতো
 তোমার দেখায় বিশ্ব দেখি
 বর্ণ কত শত।
 তুমি আমার—খেলার পুতুল
 আমার পাশে থাক মাগো।।

তোমার প্রেমে তোমার গন্ধে
 পরান ভরে রাখি
 এইতো আমার জীবন-মরণ
 এমনি যেন থাকি।
 বুকে তোমার—ঘুমিয়ে গেলে
 জাগিয়ে দিও নাকো মাগো।।';'সাবিনা ইয়াসমিন';'আজাদ রহমান';'0'
'একতারা তুই দেশের কথা';'একতারা তুই দেশের কথা
 বলরে এবার বল
 আমাকে তুই বাউল করে, সঙ্গে নিয়ে চল
 জীবন মরণ মাঝে, তোর সুর যেন বাজে।।

একটি কথা আমি শুধু বলে যেতে চাই
 বাংলা আমার সুখে-দুখে হয় যেন গো ঠাই রে।।

একটি গান আমি শুধু গেয়ে যেতে চাই,
 বাংলা আমার, আমি যে তার
 আর তো চাওয়া নাই রে।।

প্রাণের প্রিয় তুমি, মোর সাধের জন্মভূমি
 তোমায় বরণ করে
 যেন যেতে পারি মরে।।';'শাহনাজ রহমতুল্লাহ';'আনোয়ার পারভেজ';'0'
'এক সাগর রক্তের বিনিময়ে';'এক সাগর রক্তের বিনিময়ে
 বাংলার স্বাধীনতা আনলে যারা
 আমরা তোমাদের ভুলব না।

দুঃসহ এ বেদনার কণ্টক পথ বেয়ে
 শোষণের নাগপাশ ছিঁড়লে যারা
 আমরা তোমাদের ভুলব না।

যুগের নিষ্ঠুর বন্ধন হতে
 মুক্তির এ বারতা আনলে যারা
 আমরা তোমাদের ভুলব না।

কৃষাণ-কৃষাণীর গানে গানে
 পদ্মা-মেঘনার কলতানে
 বাউলের একতারাতে
 আনন্দ ঝংকারে
 তোমাদের নাম ঝংকৃত হবে।

নতুন স্বদেশ গড়ার পথে
 তোমরা চিরদিন দিশারী রবে।
 আমরা তোমাদের ভুলব না।।';'স্বপ্না রায়';'আপেল মাহমুদ';'0'
'এই পদ্মা, এই মেঘনা';'এই পদ্মা, এই মেঘনা,
 এই যমুনা সুরমা নদী তটে।
 আমার রাখাল মন, গান গেয়ে যায়
 এই আমার দেশ, এই আমার প্রেম
 আনন্দ বেদনায়, মিলন বিরহ সংকটে।।

এই মধুমতি ধানসিঁড়ি নদীর তীরে
 নিজেকে হারিয়ে যেন পাই ফিরে ফিরে
 এক নীল ঢেউ কবিতার প্রচ্ছদ পটে।।

এই পদ্মা, এই মেঘনা,
 এই হাজারো নদীর অববাহিকায়।
 এখানে রমণীগুলো নদীর মতন
 নদী ও রমণীগুলো শুধু কথা কয়।।

এই অবারিত সবুজের প্রান্ত ছুঁয়ে
 নির্ভয় নীলাকাশ রয়েছে নুয়ে
 যেন হৃদয়ের ভালোবাসা হৃদয়ে ফুটে।।';'ফরিদা পারভীন';'আবু জাফর';'0'
'আমি বাংলায় গান গাই';'আমি বাংলায় গান গাই, আমি বাংলায় গান গাই,
 আমি আমার আমিকে চিরদিন এই বাংলায় খুঁজে পাই
 আমি বাংলায় দেখি স্বপ্ন, আমি বাংলায় বাঁধি সুর
 আমি এই বাংলার মায়াভরা পথে হেঁটেছি এতটা দূর
 বাংলা আমার জীবনানন্দ বাংলা প্রাণের সুখ
 আমি একবার দেখি, বারবার দেখি, দেখি বাংলার মুখ |

আমি বাংলায় কথা কই, আমি বাংলার কথা কই
 আমি বাংলায় ভাসি, বাংলায় হাসি, বাংলায় জেগে রই
 আমি বাংলায় মাতি উল্লাসে, করি বাংলায় চিত্কার
 বাংলা আমার দৃপ্ত স্লোগান ক্ষিপ্ত তীর ধনুক,
 আমি একবার দেখি, বারবার দেখি, দেখি বাংলার মুখ |

আমি বাংলায় ভালবাসি, আমি বাংলাকে ভালবাসি
 আমি তারি হাত ধরে সারা পৃথিবীর মানুষের কাছে আসি
 আমি যা’কিছু মহান বরণ করেছি বিনয় শ্রদ্ধায়
 মেশে তেরো নদী সাত সাগরের জল গঙ্গায় পদ্মায়
 বাংলা আমার তৃষ্ণার জল তৃপ্ত শেষ চুমুক
 আমি একবার দেখি, বারবার দেখি, দেখি বাংলার মুখ |';'মাহমুদুজ্জামান বাবু';'চোখ ভেসে যায় জলে';'0'
'আমায় গেঁথে দাওনা মাগো';'আমায় গেঁথে দাওনা মাগো
 একটা পলাশ ফুলের মালা
 আমি জনম জনম রাখব ধরে
 ভাই হারানোর জ্বালা

আসি বলে আমায় ফেলে
 সেই যে গেল ভাই
 তিন ভুবনের কোথায় গেলে
 ভাইয়ের দেখা পাই
 দেবো তারই সমাধিতে আমি
 তোমরা হাতের মালা
 ভাই হারানোর জ্বালা

তারই শোকে কোকিল ডাকে
 ফোটে বনের ফুল
 ফুল পাবনের মধুর তিথী
 কেঁদে হয় আকুল
 আজও তারই স্মরন করে সবাই
 সাজাই ফুলের ডালা
 ভাই হারানোর জ্বালা

আমায় গেঁথে দাওনা মাগো
 একটা পলাশ ফুলের মালা
 আমি জনম জনম রাখব ধরে
 ভাই হারানোর জ্বালা';'রুনা লায়লা';'আলাউদ্দিন আলী';'0'
'হায় রে আমার মন মাতানো দেশ';'হায় রে আমার মন মাতানো দেশ,
 হায় রে আমার সোনা ফলা মাটি।
 রূপ দেখে তোর কেন আমার নয়ন ভরে না
 তোরে এতো ভালোবাসি তবু পরান ভরে না।।

যখন তোর ওই গাঁয়ের ঘরে
 ঘুঘু ডাকা নিঝুম কোনো দুপুরে।
 হংস মিথুন ভেসে বেড়ায়
 শাপলা ফোটা তলতলে ওই পুকুরে।

নয়ন পাখি দিশা হারায়
 প্রজাপতির পাখায় হারায়
 তাদের কথা মনে ধরে না।।

যখন তোর ওই আকাশ নীলে
 পাল তুলে যায়, সাত সাগরের পশরা।
 নদীর বুকে হাতছানি দেয়,
 লক্ষ ছেলে, মানিক-জ্বালা ইশারা।

হায় রে আমার বুকের মাঝে,
 হাজার তারের বীণা বাজে
 অবাক চোখে, পলক পড়ে না।।';'সাবিনা ইয়াসমিন';'দেশাত্মবোধক গান';'0'
