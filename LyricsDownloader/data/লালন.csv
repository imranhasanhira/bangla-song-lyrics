'যাও হে শ্যাম রাই কুঞ্জে';'এলে ভাল হবে না ও শ্যাম
 যাও হে শ্যাম রাই কুঞ্জে
 আর এসো না।।

গাছ কেটে জল ঢালো পাতায়
 এ চাতুরি শিখলে কোথায়
 উচিত শিক্ষা পাবে হেথায়
 নইলে যে টের পাবে না।।

করতে চাও শ্যাম নাগরালি
 যাও যেথা সেই চন্দ্রাবলী
 এ পথে পড়েছে কালি
 এ কালি আর যাবে না।।

কেলে সোনা জানা গেল
 উপর কালো ভিতর কালো
 লালন বলে উভয় ভালো
 করি উভয়ের বন্দনা।।﻿';'অজানা';'লালন';'0'
'রবে না এ ধন';'মন আমার গেল জানা।
 কারো রবে না এ ধন জীবন যৌবন
 তবেরে কেন এত বাসনা;
 একবার সবুরের দেশে বয় দেখি দম কষে
 উঠিস নারে ভেসে পেয়ে যন্ত্রণা।।

যে করল কালার চরণের আশা
 জানোনারে মন তার কী দুর্দশা
 ভক্তবলী রাজা ছিল, সর্বস্ব ধন নিল
 বামুনরূপে প্রভু করে ছলনা।।

প্রহ্লাদ চরিত্র দেখ চিত্রধামে
 কত কষ্ট হল সেই কৃষ্ণনামে
 তারে অগ্নিতে জ্বালালো জলে ডুবাইল
 তবু না ছাড়িল শ্রীরূপসাধনা।।

কর্ণরাজা ভবে বড় দাতা ছিল
 অতিথিরূপে তার সবংশ নাশিল
 তবু কর্ণ অনুরাগী, না হইল দুখী
 অতিথির মন করল সান্ত্বনা।।

রামের ভক্ত লক্ষণ ছিল সর্বকালে
 শক্তিশেল হানিল তার বক্ষস্হলে
 তবু রামচন্দ্রের প্রতি, লক্ষণ না ভুলিল ভক্তি
 লালন বলে কর এ বিবেচনা।।';'অরূপ রাহী';'লালন';'0'
'সব লোকে কয় লালন কী জাত সংসারে';'সব লোকে কয় লালন কী জাত সংসারে ।।
 লালন কয় জাতের কী রূপ
 আমি দেখলাম না দুই নজরে।
 সব লোকে কয় লালন কী জাত সংসারে ।।

কেউ মালা’য় কেউ তছবি গলায়,
 তাইতে যে জাত ভিন্ন বলায়
 যাওয়া কিম্বা আসার বেলায়
 জাতের চিহ্ন রয় কার রে
 সব লোকে কয় লালন কী জাত সংসারে ।।

যদি ছুন্নত দিলে হয় মুসলমান,
 নারীর তবে কি হয় বিধান,
 বামণ চিনি পৈতা প্রমাণ,
 বামণি চিনে কিসে রে
 সব লোকে কয় লালন কী জাত সংসারে ।।

জগত্ বেড়ে জেতের কথা,
 লোকে গৌরব করে যথা তথা
 লালন সে জেতের ফাতা ঘুচিয়াছে সাধ বাজারে’
 সব লোকে কয় লালন কী জাত সংসারে ।।';'আব্দুল আলীম';'ফকির লালন সাই';'0'
'তিন পাগলে হল মেলা';'তিন পাগলে হলো মেলা নদে এসে
 তোরা কেউ যাসনে ও পাগলের কাছে ।।

একটা পাগলামি করে
 জাত দেয় সে অজাতেরে দৌড়ে গিয়ে
 আবার হরি বলে পড়ছে ঢলে
 ধূলার মাঝে ।।

একটা নারকেলের মালা
 তাতে জল তোলা ফেলা করঙ্গ সে
 পাগলের সঙ্গে যাবি পাগল হবি
 বুঝবি শেষে ।।

পাগলের নামটি এমন
 বলিতে অধীন লালন হয় তরাসে
 চৈতে নিতে অদ্বৈ পাগল
 নাম ধরে সে ।।

তোরা কেউ যাসনে ও পাগলের কাছে….. !!';'ফরিদা পারভীন';'লালন';'0'
'সমুদ্রের কিনারে';'সমুদ্রের কিনারে থেকে
 জল বিনে চাতকি মরলো
 হায়রে বিধি ওরে বিধি ।।
 তোর মনে কি ইহাই ছিল
 সমুদ্রের কিনারে থেকে
 জল বিনে চাতকি মইলো

চাতক থাকে মেঘের আসে
 মেঘ বর্ষাল অন্য দেশে ।।
 বলো চাতক বাঁচে কিসে
 ওষ্ঠা গত প্রাণ আকুল
 হায়রে বিধি ওরে বিধি ।।
 তোর মনে কি ইহাই ছিল
 সমুদ্রের কিনারে থেকে
 জল বিনে চাতকি মইলো

বিনে নব ঘন বারি
 খায়না তারা অন্য বাড়ি
 চাতকের প্রতিজ্ঞা ভারি ।।
 যায় যাবে প্রান সেও ভাল
 হায়রে বিধি ওরে বিধি ।।
 তোর মনে কি ইহাই ছিল
 সমুদ্রের কিনারে থেকে

লালন বলে বুঝলো না ক্ষন
 হইল না মোর ভজন সাধন
 ভুলে সিরাজ সাঁইজী’র চরন ।।
 তাইতে জনম বৃথা গেল
 হায়রে বিধি ওরে বিধি
 বিধিরে………ওরে বিধি
 হায়রে বিধি ওরে বিধি
 তোর মনে কি ইহাই ছিল
 সমুদ্রের কিনারে থেকে
 জল বিনে চাতকি মইলো ।।';'অজানা';'ফকির লালন সাই';'0'
'ধন্য ধন্য বলি তারে';'ধন্য ধন্য বলি তারে
 বেঁধেছে এমন ঘর
 শূন্যের উপর ফটকা করে।।
 সবে মাত্র একটি খুঁটি
 খুঁটির গোড়ায় নাইকো মাটি,
 কিসে ঘর রবে খাঁটি
 ঝড়ি-তুফান এলে পরে।।
 মূলাধার কুঠরি নয় টা
 তার উপরে চিলে-কোঠা
 তাহে এক পাগলা বেটা
 বসে একা একেশ্বরে।।
 উপর নীচে সারি সারি
 সাড়ে নয় দরজা তারি
 লালন কয় যেতে পারি
 কোন্‌ দরজা খুলে ঘরে।।';'ফরিদা পারভীন ও সহ শিল্পীবৃন্দ';'মনের মানুষ';'0'
'বাড়ির কাছে আরশী নগর';'বাড়ির কাছে আরশী নগর
 (একঘর) সেথা পড়শী বসত করে-
 আমি একদিনও না দেখিলাম তারে।।
 গেরাম বেড়ে অগাধ পানি
 নাই কিনারা নাই তরণী পারে,
 বাঞ্ছা করি দেখব তারে
 (আমি) কেমনে সেথা যাই রে।।
 কি বলব পড়শীর কথা,
 হস্ত পদ স্কন্ধ মাথা নাই-রে
 ক্ষণেক থাকে শূণ্যের উপর
 (ওসে) ক্ষণেক ভাসে নীরে।।
 পড়শী যদি আমায় ছুঁতো,
 যম যাতনা সকল যেতো দূরে।
 সে আর লালন একখানে রয়-
 (তবু) লক্ষ যোজন ফাঁক রে।।';'ফরিদা পারভীন';'ফকির লালন সাই';'0'
'ও যার আপন খবর আপনার হয় না';'ও যার আপন খবর আপনার হয় না
 একবার আপনারে চিনতে পারলে রে।
 যাবে অচেনারে চেনা, যাবে অচেনারে চেনা।।

ও সাঁই নিকট থেকে দূরে দেখায়
 যেমন কেঁশের আড়ে পাহাড় লুকায় দেখ না।

আমি ঘুরে এলাম সারা জগৎরে।
 তবু মনের গোল তো যায় না।।

ও সে অমৃত সাগরের সূধা।
 সূধা খাইলে জিবের (জিহ্বা) ক্ষুধা তৃষ্ণা রয় না।

ফকির লালন মরল জল পিপাষায়রে।
 আছে থাকতে নদী মেঘনা।।';'আব্দুল আলীম';'লালন';'0'
'কেন জিজ্ঞাসিলে খোদার কথা';'আছেন কোথায় স্বর্গপুরে কেউ নাহি সন্ধান জানে
 কেন জিজ্ঞাসিলে খোদার কথা দেখায় আসমানে?
 আছেন কোথায় স্বর্গপুরে কেউ নাহি সন্ধান জানে
 কেন জিজ্ঞাসিলে খোদার কথা দেখায় আসমানে?
 জিজ্ঞাসিলে খোদার কথা দেখায় আসমানে
 পৃথিবী গোলাকার শুনি-অহর্নিশি ঘোরে আপনি
 তাইতে হয়,তাইতে হয় দিন-রজনী,
 জ্ঞানী-গুনী তাই মানে
 কেন জিজ্ঞাসিলে খোদার কথা দেখায় আসমানে?
 জিজ্ঞাসিলে খোদার কথা দেখায় আসমানে
 আরেকদিকে নিশি হলে অন্যদিকে দিবা বলে
 একদিকে নিশি হলে অন্যদিকে দিবা বলে
 আকাশতো দেখে সকলে,খোদা দেখে কয়জনে?
 কেন জিজ্ঞাসিলে খোদার কথা দেখায় আসমানে?
 জিজ্ঞাসিলে খোদার কথা দেখায় আসমানে।
 আপন ঘরে কে কথা কয় না জেনে আসমানে তাকায়
 লালন বলে
 লালন বলে কেবা কোথায় বুঝিবে দিব্যজ্ঞানে
 কেন জিজ্ঞাসিলে খোদার কথা দেখায় আসমানে?
 আছেন কোথায় স্বর্গপুরে কেউ নাহি সন্ধান জানে
 কেন জিজ্ঞাসিলে খোদার কথা দেখায় আসমানে?
 জিজ্ঞাসিলে খোদার কথা দেখায় আসমানে।';'আনুশেহ আনাদিল';'ফকির লালন সাই';'0'
'কথা কয় রে দেখা দেয় না';'কে কথা কয় রে দেখা দেয় না?
 নড়ে চড়ে হাতের কাছে
 খুঁজলে জনমভর মেলে না।।
 খুঁজি তারে আসমান জমিন
 আমারে চিনি না আমি,
 এ বিষম ভ্রমের ভ্রমি
 আমি কোন্‌ জন, সে কোন্‌ জনা।।
 হাতের কাছে হয় না খবর,
 কি দেখতে যাও দিল্লির শহর!
 সিরাজ সাঁই কয়, লালন রে তোর
 সদাই মনের ঘোর গেল না।।';'সুফী কালাম';'ফকির লালন সাই';'0'
'আর আমারে মারিস নে মা';'বলি মা তোর চরণ ধরে
 ননী চুরি-ই আর করব না
 আর আমারে মারিস নে মা
 ননীর জন্যে আজ আমারে
 মারলি মাগো বেধে ধরে

দয়া নাই মা তোর অন্তরে…এ..
 সাল পেতেই গেল জ্বালা
 পরে মারে পরের ছেলে
 কেদে যেয়ে মাকে বলে

সেই মা জননী নিষ্ঠুর হলে..এ .এ.
 কে বোঝে শিশুর বেদনা
 আর আমারে মারিস নে মা
 ছেড়ে দে মা হাতের বাধন
 যাই যে দিকে যায় দুই নয়ন

পরের মাকে ডাকবে লালন
 তোর গৃহে আর থাকবে না মাগো
 তোর গৃহে আর থাকবে না
 আর আমারে মারিস নে মা
 বলি মা তোর চরণ ধরে
 ননী চুরি-ই আর করব না
 মাগো ননী চুরি-ই আর করব না
 আর আমারে মারিস নে মা';'ফরিদা পারভীন';'ফকির লালন সাই';'0'
'এ দেশেতে এই সুখ হল';'এ দেশেতে এই সুখ হল
 আবার কোথা যাই না জানি।
 পেয়েছি এক ভাঙ্গা নৌকা
 জনম গেল ছেঁচতে পানি।।
 কার বা আমি, কেবা আমার
 প্রাপ্ত বস্তু ঠিক নাই তার,
 বৈদিক মেঘে ঘোর অন্ধকার
 উদয় হয় না দিনমণি।।
 আর কি রে এই পাপীর ভাগ্যে
 দয়াল চান্দের দয়া হবে
 কতদিন এই হালে যাবে
 বহি এ পাপের তরণী।।
 কার দোষ দিব এ ভুবনে
 হীন হয়েছি ভজন-গুণে
 লালন বলে, কতদিনে
 পাব সাঁইর চরণ দুখানি।।';'ফকির টুন টুন শাহ';'ফকির লালন সাই';'0'
'কররে পিয়ালা কবুল শুদ্ধ ঈমানে';'মিশবি যদি জাত ছেফাতে এদিন আখেরের দিনে
 কররে পিয়ালা কবুল শুদ্ধ ঈমানে।।
 পিলে নুরের পিয়ালা খুলে যাবে রাগের তালা
 অচিন মানুষের খেলা দেখবিরে দুই নয়নে।
 ধর তরি যা পারি নুরি চিনরে সেই নুর জহরি
 এহি চার পিয়ালা ভারি আছে অতি গোপনে।
 ফানাফি শেখ ফানাফি রাসুল ফানাফিল্লা ফানা বাকাই কুল
 এহি চার মোকামে লালন ভজ মুর্শিদ নির্জনে।।';'ফকির টুন টুন শাহ';'ফকির লালন সাই';'0'
'নবী না চিনলে সেকি খোদার';'নবী না চিনলে সেকি খোদার ভেদ পায়
 চিনিতে বলেছেন খোদে সেই দয়াময়।।
 কোন নবী হইল ওফাত
 কোন নবী বান্দার হায়াত
 নিহাজ করে জানলে নেহাত
 যাবে সংশয়।।
 যে নবী পারের কান্ডার
 জিন্দা সে চার যুগের উপর
 হায়াতুল মুরছালিন নাম তার
 সেই জন্য কয়।।
 যে নবী আজ সঙ্গে তোরো
 চিনে মন তার দাওন ধরো
 লালন বলে পারের কারো
 সাধ যদি রয়।।';'ফকির টুন টুন শাহ';'ফকির লালন সাই';'0'
'আমায় চরণ ছাড়া করো না হে';'আমায় চরণ ছাড়া কোরো না হে
 দয়াল হরি।
 পাপ করি পামরা বটে
 দোহায় দিই তোমারি।।

অনিত্য সুখে সর্ব ঠাঁই,
 তাই দিয়ে জীব ভোলাও গো সাঁই।
 তবে কেন চরণ দিতে
 করো হে চাতুরী।।

চরণের ঐ যোগ্য মনো নয়,
 তথাপি মন রাঙা চরণ চাই।
 দয়াল চাঁদের দয়া হলে
 যেতো অসুখ সারি।।

ক্ষম অধীন দাসের অপরাধ
 শীতল চরণ দাও হে দ্বীননাথ
 লালন বলে ঘুরাইও না,
 হে মায়াচারী…';'ফকির টুন টুন শাহ';'ফকির লালন সাই';'0'
'ধর রে অধর চাঁদেরে অধরে অধর দিয়ে';'ধর রে অধরচাঁদেরে অধরে অধর দিয়ে।
 ক্ষীরোদ মৈথুনের ধারা ধর রে রসিক নাগরাযে
 রসেতে অধর ধরা, থেক রে সচেতন হয়ে।।

অরসিকের ভোলে ভুলে, ডুবিস নে কূ-নদীর জলে
 কারণবারির মধ্যস্থলে, ফুটেছে ফুল অচিন দলে
 চাঁদ-চকোরা তাহে খেলে, প্রেমবাণে প্রকাশিয়ে।।

নিত্য ভেবে নিত্য থেক,
 লীলার বাসে যেও না কোসেই দেশেতে মহাপ্রলয়,
 মায়েতে পুত্র ধরে কায়ভেবে বুঝে দেখ মনুরায়,
 সে দেশে তোর কাজ কি যেয়ে।।

পঞ্চবাণের ছিলে কেটে, প্রেম যাচো স্বরূপের হাটে
 সিরাজ সাঁই বলে রে লালন, বৈদিক বাণে করিস নে রণ
 বাণ হারায়ে পড়বি যখন রণ-খোলাতে হুবড়ি খেয়ে।।';'ফকির টুন টুন শাহ';'ফকির লালন সাই';'0'
'ও সে ফুলের মর্ম জানতে হয়';'ও সে ফুলের মর্ম জানতে হয়।
 যে ফুলে অটল বিহারে শুনতে লাগে বিষম ভয়।।
 ফুলে মধু প্রফুল্লতা
 ফলে তার অমৃত সুধা
 এমন ফুল দীন-দুনিয়ায় পয়দা
 জানিলে দুর্গতি হয়।।
 চিরদিনে সেই যে ফুল
 দীন-দুনিয়ার মকবুল
 যাতে পয়দা দীনের রসুল
 মালেক সাঁই যার পৌরুষ গায়।।
 জন্মপথে ফুলের ধ্বজা
 ফুল ছাড়া নয় গুরু পূজা
 সিরাজ সাঁই কয়, এ ভেদ বোঝা
 লালন ভেঁড়ের কার্য নয়।।';'ফকির টুন টুন শাহ';'ফকির লালন সাই';'0'
'জানতে হয় আদম ছফির আদ্য';'জানতে হয় আদম ছফির আদ্য কথা
 না দেখে আজাজিল সেরূপ
 কীরূপ আদম গঠলেন সেথা

আনিয়ে জেদ্দার মাটি
 … গঠলেন বোরখা পরিপাটি
 মিথ্যা নয় সে কথা খাঁটি
 কোন চিজে তার গঠলেন আত্মা

সেই যে আদমের ধড়ে
 অনন্ত কুঠরি গড়ে
 মাঝখানে হাতনে কল জুড়ে
 কীর্তিকর্মা বসলেন সেথা

আদমি হইলে আদম চেনে
 ঠিক নামায় সে দেল-কোরানে
 লালন কয় সিরাজ সাঁইর গুণে
 আদম অধর ধরার সুতা';'ফরিদা পারভীন';'ফকির লালন সাই';'0'
'এলাহী আলমীন গো আল্লা';'এলাহী আলমীন (গো) আল্লা বাদশা আলামপানা তুমি
 ডুবাইয়ে ভাসাইতে পার, ভাসায়ে কিনার দেও কারো
 রাখো মারো হাত তোমারম তাইতে তোমায় ডাকি আমি।।
 নুহু নামে এক নবীরে, ভাসালে অকুল পাথারে
 আবার তারে মেহের করে, আপনি লাগাও কিনারে
 জাহের আছে ত্রিসংসারে আমায় দয়া কর স্বামী।।
 নিজাম নামে বাটপার সেত, পাপেতে ডুবিয়া রইত
 তার মনে সুমতি দিলে, কুমতি তার গেল চলে
 আউলিয়া নাম খাতায় লিখিলে, জানা গেল এই রহমি।।
 নবী না মানে যারা, মোয়াহেদ কাফের তারা
 সেই মোয়াহেদ দায়মাল হবে, বেহিসাব দোজখে যাবে
 আবার তারা খালাস পাবে, লালন কয় মোর কি হয় জানি।।';'ফরিদা পারভীন';'ফকির লালন সাই';'0'
'কুলের বৌ হয়ে মন আর';'কুলের বৌ হয়ে মন আর কতদিন
 থাকবি ঘরে।
 ঘোমটা খুলে চল নারে যাই
 সাধ-বাজারে।।
 কুলের ভয়ে কাজ হারাবি, কুল কি নিবি
 সঙ্গে করে।
 পস্তাবি শ্মশানে যেদিন
 ফেলবে তোরে।।
 দিস নে আর আড়াই কড়ি, নাড়ার নাড়ি
 হও যেই রে।
 ও তুই থাকবি ভাল সর্বকাল
 যাবে দূরে।।
 কুল মান সব যেজন বাড়ায়, গুরু সদয়
 হয় না তারে।
 লালন বেড়ায়, কাতরে বেড়ায়
 কুল ঢাকে রে।।';'ফকির টুন টুন শাহ';'ফকির লালন সাই';'0'
'লণ্ঠনে রূপের বাতি জ্বলছে';'দেখ দেখি মন দেখতে যার ঐ বাসনা হৃদয়
 লণ্ঠনে রূপের বাতি জ্বলছে সদাই।।

বাতি যেদিন নিভে যাবে ভবের শহর আঁধার হবে
 সুখ পাখি তোর পালাইবে ছেড়ে সুখালয়।

রতির গিরে ফসকা মারা শুধুই কথার ব্যবসা করা
 তার কি হবে রূপ নিহারা মিছে গোল বাধায়।

সিরাজ সাঁই বলেরে লালন স্বরূপে তুই দে রে নয়ন
 তবেই হবে রূপ দরশন পড়িসনে ধাঁধায়।।';'ফকির টুন টুন শাহ';'ফকির লালন সাই';'0'
'এ বড় আজব কুদরতি';'এ বড় আজব কুদরতি
 আঠার মোকামের মাঝে
 জ্বলছে একটি রূপের বাতি

কিবা রে কুদরতি খেলা
 জলের মাঝে অগ্নি-জ্বালা
 খবর জানতে হয় নিরালা

নীরে ক্ষীরে আছে জ্যোতি
 ফণিমনি লাল জহরে
 সে বাতি রেখেছে ঘিরে

তিন সময় তিন যোগ সেই ঘরে
 যে জানে সে মহারতি
 থাকতে বাতি উজালাময়

দেখতে যার বাসনা হৃদয়
 লালন কয়, কখন কোন সময়
 অন্ধকার হবে বসতি';'কিরণ চন্দ্র রায়';'ফকির লালন সাই';'0'
'সহজ মানুষ ভজে দেখনারে মন দিব্যজ্ঞানে';'সহজ মানুষ ভজে দেখনারে মন দিব্যজ্ঞানে
 পাবিরে অমূল্য নিধি বর্তমানে

ভজ মানুষের চরণ দুটি
 নিত্য বস্তু হবে খাঁটি
 মরিলে সব হবে মাটি
 ত্বরায় এই ভেদ লও জেনে

শুনি ম’লে পাবো বেহেস্তখানা
 তা শুনে তো মন মানে না
 বাকির লোভে নগদ পাওনা
 কে ছাড়ে এই ভুবনে

আচ্ছালাতুল মেরাজুল মোমেনীনা
 জানতে হয় নামাজের বেনা
 বিশ্বাসীদের দেখাশুনা
 লালন কয় এই ভুবনে';'ফরিদা পারভীন';'ফকির লালন সাই';'0'
'আল্লাহ্ কে বোঝে তোমার অপার লীলা';'আল্লাহ্ কে বোঝে তোমার অপার লীলা
 কে বোঝে তোমার অপার লীলে।
 তুমি আপনি আল্লাহ
 ডাকো আল্লাহ বলে।

নিরাকারের তরে তুমি নুরী
 ছিলে ডিম্ব অবতরী।
 সাকারে সৃজন গড়লে ত্রিভুবন
 আকারে চমৎকার ভাব দেখালে।

নিরাকার নিগম ধ্বনি
 তাও তো সত্য সবাই জানি।।
 তুমি আগমের ফুল নিগমে রসুল
 আদমের ধড়ে জান হইলে।

আত্ম তত্ত্ব জানে যাঁরা
 শাঁইর নিগূঢ় লীলা দেখছে তাঁরা।।
 নীড় নিরঞ্জন অকৈথ্য সাধন ।।
 লালন খুঁজে বেড়ায় বনজঙ্গলে।';'ফরিদা পারভীন';'ফকির লালন সাই';'0'
'দিবানিশি থাকরে সব বা-হুঁশিয়ারী';'দিবানিশি থেক সব রে মন বা-হুঁশিয়ারী
 রাছুল বলে ইয়ে দুনিয়া ।।
 মিছে ঝাকমারী।
 দিবানিশি থেক রে ও মন বা-হুঁশিয়ারী
 দিবানিশি থেক রে থেক ও মন বা-হুঁশিয়ারী

পড়িও আউজবিল্লা
 দূরে যাবে নানতুল্লা ।।
 মুর্শিদরূপ করিলে হিল্লা ।।
 শঙ্কা যায় তারই।।
 দিবানিশি থেক রে সাধের মন বা-হুঁশিয়ারী
 দিবানিশি থেক রে থেক ও মন সব বা-হুঁশিয়ারী

যাহের বাতেন ছপ ছফিনায়
 পুছি দ্বার ভেদ দিলেম সিনায় ।।
 অমনি মতন তোমার সবায়
 বল সবারই।।
 দিবানিশি থেক রে থেক সবে বা-হুঁশিয়ারী

অগত অভক্তজনা
 তারে গুপ্ত ভেদ বইল না
 বলিলে সে মানিবে না ।।
 করবে অহংকারী।।
 দিবানিশি থেক রে সবে মন সব বা-হুঁশিয়ারী';'ফকির টুন টুন শাহ';'ফকির লালন সাই';'0'
'আমার হয় না রে সে মনের মত মন';'আমার হয় না রে সে মনের মত মন ।।
 কিসে জানবো সেই রাগের কারণ
 আমি জানবো কি সে রাগের কারণ
 আমার হয় না রে সে মনের মত মন ।।

পড়ে রিপু ইন্দ্রিয় ভোলে
 মন বেড়ায় রে ডালে আলে ।।
 দুই মনে এক মন হইলে ।।
 এড়াই শমন ।।
 হয় না রে সে মনের মত মন ।
 আমার হয় না রে সে মনের মত মন ।

রসিক ভক্ত যারা মনে মন মিশালো তারা ।।
 শাসন করে তিনটি ধারা ।।
 পেল রতন
 তারা পেল রতন
 হয় না রে সে মনের মত মন ।
 আমার হয় না রে সে মনের মত মন ।

কবে হবে নাগিনী বস সাধবো কবে অমৃত-রস ।।
 দরবেশ সিরাজ সাঁই কয়, বিষে বিনাশ ।।
 হলি লালন ।।
 হয় না রে সে মনের মত মন ।
 আমার হয় না রে সে মনের মত মন ।

কিসে জানবো সেই রাগের কারণ
 ও কিসে জানবো সেই রাগের কারণ
 হয় না রে সে মনের মত মন ।
 আমার হয় না রে সে মনের মত মন ।';'ফকির টুন টুন শাহ';'ফকির লালন সাই';'0'
'ক্ষম ক্ষম অপরাধ';'বারে বার ডাকি তোমায়
 ক্ষম ক্ষম অপরাধ……!
 বড় সঙ্কটে পড়িয়া এবার
 ওগো দয়াল
 বারে বার ডাকি তোমায়
 ক্ষম ক্ষম অপরাধ……!
 দাসের পানে একবার চাও হে দয়াময়
 ক্ষম অপরাধ।

তোমারি ক্ষমতায় আমি
 যা ইচ্ছে তাই কর তুমি ।।
 রাখ মার সে নাম নামি ।।
 ওগো দয়াল
 তোমারি এই জগৎময়

পাপী অধম তরাইতে সাঁই
 পতিত পাবন নাম শুনতে পাই ।।
 সত্য মিথ্যা জানবো হেথায় ।।
 ওগো দয়াল তরাইতে আজ আমায়

কসুর পেয়ে মার যারে
 আবার দয়া হয় গো তারে ।।
 লালন বলে এ সংসারে
 অগো দয়াল
 আমি কি তোমার কেহই নই..';'ফকির টুন টুন শাহ';'ফকির লালন সাই';'0'
'আমি ঐ চরণে দাসের যোগ্য নই';'আমি ঐ চরণে
 দাসের যোগ্য নই।
 নিজগুনে পদারবিন্দু দেন যদি সাঁই দীনবন্ধু
 তবে তরি ভবসিন্ধু নইলে না দেখি উপায়।
 ঐ চরণে দাসের যোগ্য নই।
 আমি ঐ চরণে দাসের যোগ্য নই।

আমি ভাব জানিনে প্রেম জানিনে দাসী হতে চাই চরণে।।
 ভাব দিয়ে ভাব নিলে পরে ।।
 সেই সে রাঙ্গা চরণ পায়।
 ওরে সেই সে রাঙ্গা চরণ পায়।।
 ঐ চরণে দাসের যোগ্য নই।
 আমি ঐ চরণে দাসের যোগ্য নই।

অহল্যা পাষানী ছিলো
 চরণ ধূলায় মানব হলো ।
 লালন পথে পড়ে রইলো
 ফকির লালন পথে পড়ে রইলো
 যা করে সাঁই দয়াময়।
 আমার যা করে সাঁই দয়াময়।';'ফকির টুন টুন শাহ';'ফকির লালন সাই';'0'
'চিরদিন পুষলাম এক অচিন পাখি';'চিরদিন পুষলাম এক অচিন পাখি
 ভেদ-পরিচয় দেয় না আমায়
 ঐ খেদে ঝরে আঁখি
 আমার ঐ খেদে ঝরে আঁখি।।

পাখি বুলি বলে শুনতে পাই
 রূপ কেমন তা দেখিনা ভাই
 বিষম ঘোর দেখি।
 আমি বিষম ঘোর দেখি।

কোন দিন জানি উড়ে যাবে
 ধুলো দিয়ে দুই চোখই।।

পোষা পাখি চিনলাম না
 এ লজ্জা তো যাবে না উপায় কি করি
 আমি উপায় কি করি।।

চিনাল পেলে চিনে নিতাম
 যেতো মনের ধুকধুকি।।

আছে নয় দরজা খাঁচাতে
 যায় আসে পাখি কোন পথে

চোখে দিয়ে রে ভেল্কি
 আমার দিয়ে রে ভেল্কি।

সিরাজ সাঁই﻿ কয়
 বয় লালন বয়
 ফাঁদ পেতে রে সিঁদমুখী।।';'কিরণ চন্দ্র রায়';'ফকির লালন সাই';'0'
'মানুষ গুরু নিষ্ঠা যার';'(ভবে) মানুষ গুরু নিষ্ঠা যার
 সর্ব সাধন সিদ্ধ হয় তার
 নদী কিংবা বিল-বাঁওড়-খাল
 সর্বস্থলে একই এক জল।।

একা মেরে সাঁই হেরে সর্ব ঠাঁই ।।
 মানুষে মিশিয়া হয় বিধান তার
 মানুষ গুরু নিষ্ঠা যার…

নিরাকারে জ্যোতির্ময় যে,
 আকার সাকার হইল সে ।।
 দিব্যজ্ঞানী হয় তবে জানতে পায় ।।
 কলি যুগে হলেন মানুষ-অবতার
 মানুষ গুরু নিষ্ঠা যার
 ভবে মানুষ গুরু নিষ্ঠা যার

বহু তর্কে দিন বয়ে যায়
 বিশ্বাসের ধন নিকটে পায় ।।
 সিরাজ সাঁই ডেকে বলে লালনকে ।।
 কুতর্কের দোকান সে করে না আর
 মানুষ গুরু নিষ্ঠা যার
 (ভবে) মানুষ গুরু নিষ্ঠা যার';'ফরিদা পারভীন';'ফকির লালন সাই';'0'
'মন সহজে কি সই হবা';'মন সহজে কি সই হবা
 চিরদিন ইচ্ছা মনে তুমি
 আইল ড্যাঙাইয়া ঘাস খাবা
 ভাবার ঘরে মুগুর প’লে
 সেই দিনে গা টের পাবা
 তুমি সেই দিনে গা টের পাবা
 মন সহজে কি সই হবা ।

বাহার তো গেছে চলে
 পথে যাও ঠ্যালা পেড়ে
 কোনদিনে পাতাল ধাবা ।
 তুমি কোনদিনে পাতাল ধাবা ।।

তবু দেখি গেল না তোর
 ত্যারা চলন বদ-লোভা ।।

সুখের আশ থাকলে মনে
 দুখের ভোর নিদানে তুই
 অবশ্য মাথায় নিবা ।
 তুমি অবশ্য মাথায় নিবা ।।

সুখ যে এসো আস্তে ভালো
 শেষ কালেতে পস্তাবা
 তুমি শেষ কালেতে পস্তাবা ।।

ইল্লতে স্বভাব হলে
 পানিতে যায়রে ধুলে
 খাসলতি কিসে ধুবা ।
 তুমি খাসলতি কিসে ধুবা ।।

লালন বলে, হিসাব কালে ।।
 সকল ফিকির হারাবা
 তুমি সকল ফিকির হারাবা ।

মন সহজে কি সই হবা ।।
 চিরদিন ইচ্ছা মনে তুমি
 আইল ড্যাঙাইয়া ঘাস খাবা';'ফরিদা পারভীন';'ফকির লালন সাই';'0'
'এস হে অপারের কান্ডারি';'এস হে অপারের কান্ডারি ।
 পড়েছি অকূল পাথারে
 দাও এসে চরণ তরী ।।

প্রাপ্ত পথ ভুলে হে এবার
 ভবরোগে জ্বলবো কত আর ।।
 তুমি নিজগুণে শ্রীচরণ দাও
 তবে কূল পেতে পারি ।
 ও আমি তবে কূল পেতে পারি ।

ছিলাম কোথা এলাম হেথা
 আবার আমি যাই যেন কোথা ।।
 তুমি মনোরথের সারথি হয়ে ।।
 স্বদেশে নাও মনেরি ।।

পতিত পাবন নাম তোমার গো সাঁই
 পাপী তাপী তাইতে দেয় দোহাই ।।
 ফকির লালন বলে তোমা বিনে
 ভরসা কারে করি ।।';'ফকির টুন টুন শাহ';'ফকির লালন সাই';'0'
'পাবে সামান্যে কি তার দেখা';'পাবে সামান্যে কি তার দেখা
 (ওরে) বেদে নাই যার রূপ-রেখা।। 

কেউ বলে, পরম মিষ্টি কারো না হইল দৃষ্টি।।
 বরাতে দুনিয়া সৃষ্টি ।।
 তাই নিয়ে লেখাজোখা।
 (ওরে) তাই নিয়ে লেখাজোখা।

নিরাকার ব্রহ্ম হয় সে সদাই ফেরে অচিন দেশে।।
 দোসর তাই নাইকো পাশে।।
 ফেরে সে একা একা।
 (ওরে) ফেরে সে একা একা।

কিঞ্চিৎ ধ্যানে মহাদেব, সে তুলনা কি আর দেবো।।
 লালন বলে, গুরু ভাবো
 যাবে রে মনের ধোঁকা।
 (ওরে) যাবে রে মনের ধোঁকা।।';'ফরিদা পারভীন';'ফকির লালন সাই';'0'
'কী সন্ধানে যাই সেখানে';'কী সন্ধানে যাই সেখানে
 মনের মানুষ যেখানে ।
 আঁধার ঘরে জ্বলছে বাতি
 দিবারাতি নাই সেখানে ।।

যেতে পথে কামনদীতে
 পাড়ি দিতে ত্রিবিনে ।।
 কত ধনীর ভারা যাচ্ছে মারা ।।
 পইড়ে নদীর তোড় তুফানে ।
 দেখো পইড়ে নদীর তোড় তুফানে ।

রসিক যাঁরা চতুর তাঁরা
 তাঁরাই নদীর ধারা চেনে ।।
 উজান তরী যাচ্ছে বেয়ে ।।
 তাঁরাই স্বরূপ সাধন জানে ।
 ওরে তাঁরাই স্বরূপ সাধন জানে ।।

লালন বলে ম’লাম জ্বইলে
 ম’লাম আমি নিশিদিনে ।।
 আমি মনি হারা ফনির মতন ।।
 হারা হলেম দিন নিধনে
 আমি হারা হলেম দিন নিধনে ।

আঁধার ঘরে জ্বলছে বাতি
 দিবারাতি নাই সেখানে ।।
 দেখো দিবারাতি নাই সেখানে ।।
 মনের মানুষ যেখানে ।
 কী সন্ধানে যাই সেখানে
 মনের মানুষ যেখানে ।';'ফকির টুন টুন শাহ';'ফকির লালন সাই';'0'
'আপন ঘরের খবর লে না';'অনায়াসে দেখতে পাবি
 কোনখানে সাঁইর বারামখানা।
 আপন ঘরের খবর লে না।
 অনায়াসে দেখতে পাবি
 কোনখানে সাঁইর বারামখানা।।

আমি
 কোমল ফোটা কারে বলি
 কোন মোকাম তার কোথায় গলি ।।
 সেইখানে পইড়ে ফুলি
 মধু খায় সে অলি জনা।।

সুখ্য জ্ঞান যার ঐক্য মুখ্য
 সাধক এর উপলক্ষ ।।
 অপরূপ তার বৃক্ষ
 দেখলে চক্ষের পাপ থাকে না।।

শুষ্ক নদীর শুষ্ক সরোবর
 তিলে তিলে হয় গো সাঁতার ।।
 লালন কয়, কীর্তি-কর্মার
 কি কারখানা।।';'ফকির টুন টুন শাহ';'ফকির লালন সাই';'0'
'যেখানে সাঁইর বারামখানা';'শুনিলে প্রাণ চমকে উঠে
 দেখতে যেমন ভুজঙ্গনা ।।
 যেখানে সাঁইর বারামখানা

যা ছুঁইলে প্রাণে মরি
 এ জগতে তাইতে তরী
 বুঝেও তা বুঝতে নারী
 কীর্তিকর্মার কি কারখানা ।

আত্নতত্ত্ব যে জেনেছে
 দিব্যজ্ঞানী সেই হয়েছে
 কুবৃক্ষে সুফল পেয়েছে
 আমার মনের ঘোর গেল না ।।

যে ধনে উৎপত্তি প্রাণধন
 সে ধনের হল না যতন
 অকালের ফল পাকায় লালন
 দেখে শুনে জ্ঞান হল না ।।';'ফকির টুন টুন শাহ';'ফকির লালন সাই';'0'
'সময় গেলে সাধন হবে না';'সময় গেলে সাধন হবে না
 দিন থাকতে দ্বীনের সাধন কেন জানলে না
 তুমি কেন জানলে না
 সময় গেলে সাধন হবে না

জানো না মন খালে বিলে
 থাকে না মিল জল শুকালে ।।
 কি হবে আর বাঁধা দিলে
 মোহনা শুকনা থাকে, মোহনা শুকনা থাকে,
 সময় গেলে সাধন হবে না
 সময় গেলে সাধন হবে না

অসময়ে কৃষি কইরে মিছা মিছি খেইটে মরে
 গাছ যদি হয় বীজের জোরে ফল ধরে না
 তাতে ফল ধরে না,
 সময় গেলে সাধন হবে না ।।

অমাবস্যায় পূর্নিমা হয়
 মহা জোগ সে দিনের উদয় ।।
 লালোন বলে তাহার সময়
 দনডোমো রয় না, দনডোমো রয় না,দনডোমো রয় না
 সময় গেলে সাধন হবে না

দিন থাকতে দ্বীনের সাধন কেন জানলে না
 তুমি কেন জানলে না
 সময় গেলে সাধোন হবে না';'কুমার বিশ্বজিত';'ফকির লালন সাই';'0'
'খাঁচার ভিতর অচিন পাখি';'খাঁচার ভিতর অচিন পাখি
 কেমনে আসে যায়
 তারে ধরতে পারলে মন বেড়ি
 দিতাম পাখির পায়ে।

আট কুঠুরী নয়
 দরজা আটা মধ্যে মধ্যে
 ঝরকা কাঁটা
 তার উপরে সদর কোঠা
 আয়না মহল তায়ে।

কপালের ফের নইলে কি আর
 পাখিটির এমন ব্যবহার
 খাঁচা ভেঙ্গে পাখিয়ামার কোন খানে পালায়।

মন তুই রইলি খাঁচার আসে
 খাঁচা যে তোর কাঁচা বাঁশের
 কোন দিন খাঁচা পড়বে খসে
 ফকির লালন কেঁদে কয়।';'ফরিদা পারভীন';'ফকির লালন সাই';'0'
'মিলন হবে কত দিনে';'মিলন হবে কত দিনে
 আমার মনের মানুষের সনে।।
 চাতক প্রায় অহর্নিশি
 চেয়ে আছি কালো শশী
 হব বলে চরণ-দাসী,
 ও তা হয় না কপাল-গুণে।।
 মেঘের বিদ্যুৎ মেঘেই যেমন
 লুকালে না পাই অন্বেষণ,
 কালারে হারায়ে তেমন
 ঐ রূপ হেরি এ দর্পণে।।
 যখন ও-রূপ স্মরণ হয়,
 থাকে না লোক-লজ্জার ভয়-
 লালন ফকির ভেবে বলে সদাই
 (ঐ) প্রেম যে করে সে জানে।।';'ফরিদা পারভীন';'লালন';'0'
'আমি অপার হয়ে বসে আছি';'আমি অপার হয়ে বসে আছি
 ও হে দয়াময়,
 পারে লয়ে যাও আমায়।।
 আমি একা রইলাম ঘাটে
 ভানু সে বসিল পাটে-
 (আমি) তোমা বিনে ঘোর সংকটে
 না দেখি উপায়।।
 নাই আমার ভজন-সাধন
 চিরদিন কুপথে গমন-
 নাম শুনেছি পতিত-পাবন
 তাইতে দিই দোহাই।।
 অগতির না দিলে গতি
 ঐ নামে রবে অখ্যাতি-
 লালন কয়, অকুলের পতি
 কে বলবে তোমায়।।';'ফরিদা পারভীন';'লালন';'0'
'জাত গেল জাত';'জাত গেল জাত গেল বলে
 একি আজব কারখানা
 সত্য কাজে কেউ নয় রাজি
 সবি দেখি তা না-না-না।।
 আসবার কালে কি জাত ছিলে
 এসে তুমি কি জাত নিলে,
 কি জাত হবা যাবার কালে
 সে কথা ভেবে বল না।।
 ব্রাহ্মণ চন্ডাল চামার মুচি
 এক জলেই সব হয় গো শুচি,
 দেখে শুনে হয় না রুচি
 যমে তো কাকেও ছাড়বে না।।
 গোপনে যে বেশ্যার ভাত খায়,
 তাতে ধর্মের কি ক্ষতি হয়।
 লালন বলে জাত কারে কয়
 এ ভ্রম তো গেল না।।';'ফরিদা পারভীন';'লালন';'0'
