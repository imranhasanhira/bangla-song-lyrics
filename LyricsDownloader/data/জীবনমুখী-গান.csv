'এক হারিয়ে যাওয়া বন্ধু';'“এক হারিয়ে যাওয়া বন্ধু”— সায়ান_____.

এক হারিয়ে যাওয়া বন্ধুর সাথে
 সকাল বিকেল বেলা
 কত পুরোনো নতুন পরিচিত গান
 গাইতাম খুলে গলা ।।

কত এলোমেলো পথ হেঁটেছি দু’জন
 হাত ছিল না তো হাতে
 ছিল যে যার জীবনে দু’টো মন ছিল
 জড়াজড়ি একসাথে ।।

কত ঝগড়া-বিবাদ সুখের স্মৃতিতে
 ভরে আছে শৈশব
 তোকে স্মৃতিতে স্মৃতিতে এখনো তো
 ভালোবাসছি অসম্ভব

কেন বাড়লে বয়স
 ছোট্টবেলার বন্ধু হারিয়ে যায়
 কেন হারাচ্ছে সব বাড়াচ্ছে ভিড়
 হারানোর তালিকায়

আজ কে যে কোথায় আছি
 কোন খবর নেই তো কারো
 অথচ তোর ঐ দুঃখগুলোতে
 অংশ ছিল আমারও।।

এই চলতি জীবন ঘটনাবহুল
 দু’ এক ইঞ্চি ফাঁকে
 তুইতো পাবিনা আমায়
 আর আমিও খুঁজিনা তোকে।।

কত সুখ পাওয়া হয়ে গেল, তোকে ভুলে গেছি কতবার
 তবু শৈশব থেকে তোর গান যেন ভেসে আসে বারবার

আজ চলতে শিখে গেছি
 তোকে নেই কিছু প্রয়োজন
 তবু ভীষন অপ্রয়োজনে তোকেই
 খুঁজছে আমার মন।।

তুই হয়তো ভালোই আছিস
 আর আমিও মন্দ নেই
 তবু অসময়ে এসে স্মৃতিগুলো বুকে
 আঁকিবুকি কাটবেই।।

তুই কতদুরে চলে গেলি, তোকে হারিয়ে ফেলেছি আমি
 এই দুঃখটা হয়ে থাক, এই দুঃখটা বড় দামী ।।

সেই কোন কথা নেই মুখে
 শুধু চুপচাপ বসে থাকা
 ছিল যার যার ব্যথা তার তার বুকে
 ছড়িয়ে ছিটিয়ে রাখা।।

আমি ভাবিনি তখন ভুলেও এমন
 দু’জন দু’দিকে যাবে
 বুঝিনি আমার হৃদস্পন্দন
 আমারই অচেনা হবে।।

এই বিভক্ত পৃথিবীতে বড় শক্ত বাঁধন ছিল
 হলো অহংকারের জয়, সেই বন্ধন ছিঁড়ে গেলো।।

সেই অহংকারের খেলায় দু’জনে
 জিতে গেছি একসাথে
 প্রতি ইটের জবাব পাথরে দিয়েছি
 বিজয়ের মালা হাতে।।

সেই বিজয়োল্লাস প্রতিধ্বনিত
 মুর্ত আর্তনাদে
 আজ বুকের ভিতর মিষ্টি একটা
 শৈশব শুধু কাঁদে।।

আজ অবেলার অবসরে কেন লাগছে ভীষন একা
 কত হাজার বছর তোর হাতটাকে হয়নি তো ছুঁয়ে দেখা।।

আমি কত কত বার আঁকি তোর ছবি
 ভঙ্গুর কল্পনাতে
 আজও জ্বলে যাই আজও পুড়ে যাই
 তোর দু’চোখের অবসাদে।।

দেখ নীল নীল নীল আকাশের মত
 অনন্ত হাহাকার
 আজ বুকের ভেতর ভাঙছে ভাঙছে
 ভেঙে সব চুরমার।।

কোন শত্রুরও যেন প্রাণের বন্ধু
 এমন দূরে না যায়
 শোন বন্ধু কখনো কোন বন্ধুকে
 বলোনা যেন বিদায়।।';'সায়ান';'সায়ান';'0'
'অন্য প্রেমের গান';'যদি ভালোবাসো কোনো একজনকেই, তবে নিশ্চয় বলো I love you.
 যদি ভালোবাসো একাধিক জনকে।
 তবে দ্বিধাহীন হয়ে থাকো নিজেকে ঠকিও নাকো, চিৎকার করে বলো বার বার I
 love you, I love you, I love you.
 এ এক অন্য প্রেমের গান, এ এক অন্য প্রেমের সুর।
 না শুনলে শুনো নাকো,
 না মানলে মেনো নাকো, না মানার
 অাছে অধিকার।
 যদি ভালোবাসো…..

সংকীর্ণ মনের মানুষ যারা, তারাই তো ভালোবাসে একবার।
 যার মন বড় যতো দেখে ভালো অবিরত, তারাই তো ভালোবাসে বার বার।
 যদি ভালোবাসো শুধু একজনকেই, তবে পৃথিবীকে বলো I haat you.
 ভালোবাসা কোনো press maker নয়, কোনো এক বুকে নেবেই যে অাশ্রয়।
 ভালোবাসাতো মুক্ত হাওয়া, বহু মনে খুজে পাওয়া।
 নানা ভাগে কোমল গান্ধার।
 I love you…..

অামার নেই কোনো শাসন, ভালোবাসি যখন তখন।
 কারো চোখ ভালো লাগে, কারো মুখ ভালো লাগে, কারো বা চরিত্রর গঠন।
 ভালোবাসবো যখন অামি তোমাকে, বলবো বলবোই I love you.
 ভালোবাসবো যখন অামি অামাকে।
 বলবো এ মনটাকে দৃষ্টি শক্তিটাকে, নানা মনে মিশে যা বার
 বার।
 I love you……';'নচিকেতা';'কি হবে?';'0'
'আপস';'আপস করেই বেচে থাকা, আপস করেই মরা।
 মধ্যবিত্ত জীবন মানে আপস দিয়ে গড়া।
 আপস করেই ঘর-সংসার, আপস করেই প্রণয়।
 বন্ধুত্ব বা ভালোবাসা আপসহীন কিছু নয়। 

তাই আপসটাকে পাপোস করে বাঁচতে ইচ্ছে করে।
 দেখি নুন আনতেই পান্তা ফুরায় আমার ভাঙা ঘরে। 

সকাল বেলায় আপস শুরু, ডিম আর দুটো রুটি।
 নটার আগেই অফিস ধরতে ভীষন ছুটোছুটি।
 অফিস মানেই যখন-তখন বসের প্রতি সেলাম।
 সকাল থেকে সন্ধ্যা অবদি হদ্রহিত্ত গোলাম।
 অফিস শেষেও একি আপস রিক্সা-ট্যাক্সি-বাসে।
 এতকিছুর পরও কেনো স্বপ্ন চোখে ভাসে। 

মনের ভেতর হাজার স্বপ্ন মানতে চায় না পোষ।
 বাস্তবতা টুটি চেপে শেখাচ্ছে আপস।
 চাওয়া-পাওয়ার করছি আপস ইচ্ছেগুলোর সাথে।
 হাসিমুখে মানছি সবি নানান অজুহাতে।
 প্রতিদিনি করছি আপস গোপনে প্রকাশ্যে।
 তবু আপসহীন এক স্বপ্ন কেনো আমার চোখে ভাসে।';'প্রিতম আহমেদ';'তুই কি আমার বন্ধু হবি';'0'
'আমার গানের কথা';'গান-1 of 8

যৌবনহীন যুবক একটা চুল্লুর ঘোরে চুর
 পোড়ামুখে তার আধ-পোড়া বিড়ি লোকে বাহাদুর-
 *
 চাকরীর তরে চোরকির মত ঘুরেছে নেতার দুয়ারে
 কলেজের পাঠ চুকিয়ে আজ অবস্থা লেজে-গোবরে
 পাঁজরের হাড়ে হারমোনিয়াম বাজেনাতো কোনো সুর
 পোড়ামুখে তার আধ-পোড়া বিড়ি লোকে বাহাদুর-
 *
 নেশাটা একটু খাশা হলেই সে কপাল চাপড়ে হাসে
 পোড়ামুখি বোন ধরা পড়ে শেষে ঝুলছে শাড়ির ফাঁসে!
 হাতে ছিল তারই লেখা চিঠি “দাদা চাকরীটা কত দূর!
 পোড়ামুখে তার আধ-পোড়া বিড়ি লোকে বাহাদুর-
 *
 বেকার বাপের হকার ছেলেটা দেয়নি কাউকে ঠিকানা
 শুধু জানি তার ধূপকাঠি ছিল তিন টাকা চার-আনা
 আজ সেতো নেই চোলে গেছে সেই “আলোকবর্ষ দূর!”
 পোড়ামুখে তার আধ-পোড়া বিড়ি লোকে বাহাদুর-
 *
 যৌবনহীন যুবক একটা চুল্লুর ঘোরে চুর
 পোড়ামুখে তার আধ-পোড়া বিড়ি লোকে বাহাদুর-

—————————- * —————————-
 গান-২
 মন্ত্রীমশাই, ওহে মন্ত্রীমশাই-
 তুমি নাকি সেই ঠাকুর ঘরের কলা চোরের মাস্তুতো ভাই,
 তুমি নাকি সেই ধর্মতলার নুলো পাগলার পিস্তুতো ভাই,
 মন্ত্রীমশাই, ওহে মন্ত্রীমশাই।

 *

রাজনীতি ক’রে রোজগার করা ভালোই করেছ রপ্ত,
 আমি নাগরিক নাগরের মত হয়েছি তোমা ভক্ত!
 লোকে বলে তাই-
 তমি নাকি সেই শকুনি মামার বড় আপনার কলির কানাই৷
 মন্ত্রীমশাই, ওহে মন্ত্রীমশাই-

 *

মঞ্চে মঞ্চে উচ্চ বাচ্চে শুনি যত বক্তব্য,
 মনে হয় তুমি মহা জিনিয়াস আর সবে অপদার্থ৷
 লোকে বলে তাই-
 তমি নাকি পুঁজিবাদীদের পুঁজিবরবাদী সহোদরভাই৷
 মন্ত্রীমশাই, ওহে মন্ত্রীমশাই-

 *

শাক দিয়ে মাছ, ঘাস দিয়ে ভাম ঢাকানো বড়োই শক্ত,
 ফিনিক্স্ পাখির মত ধেয়ে আসে যুগ-সন্ধির সত্য৷
 তুমি জানো নাই-
 আমি যে তোমার কানা মামার আস্ত চামার ভাগ্নে জামাই৷

 *

মন্ত্রীমশাই, ওহে মন্ত্রীমশাই-
 তুমি নাকি সেই ঠাকুর ঘরের কলা চোরের মাস্তুতো ভাই,
 তুমি নাকি সেই ধর্মতলার নুলো পাগলার পিস্তুতো ভাই,
 মন্ত্রীমশাই, ওহে মন্ত্রীমশাই।';'আলী';'যৌবনহীন যুবক একটা';'0'
'ঠক বাজ';'ঠক ঠক ঠকবাজে ভরে গেছে দেশ
 চক চক চামচারা সুখে আছে বেশ
 নীতি নেই প্রিতি নেই
 মামা খালু ধরলেই
 চাকরিটা মিলবেই ও ও চাকরিটা মিলবেই
 অফিসের ফাইলে ঘুষ দাও নাইলে
 হবে নাতো কাজ খান
 ও অফিসার এরি নাম

এই সব অনিয়ম চলছে যে হরদম
 রাস্তায় মাস্তান প্রতিদিন চাঁদা চান
 করব কি বল ভাই কোনদিকে বলো যাই
 বলো না বলো না বলো না 

নেতারা তো সারাদিন টকঝাল আয়োডিন
 নানা কথা বলচেই ও ঝগড়াটা চলছেই
 রাস্তায় বেরুতেই গলিরই শুরুতেই
 ট্রাক দেয় ধাক্কা ও পায় খুব অক্কা
 করবো কি বলো ভাই কোনদিকে বলো যাই
 বলো না বলো না বলো না';'ইব্রাহীম খলিল';'বারী';'0'
'আমার মানচিত্র';'আমার মানচিত্র
 কথা : চন্দ্র শেখর (চয়ন) সুর : অলক বাপ্পা
 শিল্পী : কিশোর পলাশ

তোমার ভালবাসা পাবার যোগ্য
 নই কেন বলো আমি
 আমার মানচিত্র কি কুৎসিত বেশী
 আচরনে আছে কোন পাগলামি
 সূর্যের রং মেখে নিয়ে গায়
 পথ যে চলি অবিচল পায়
 তবু প্রেম চাইতেই আমি পারি সেটা
 মানবে না কেন তুমি ।

সারারাত পার হয়ে যায়
 নির্ঘুম চোখে ব্যার্থ আশায়
 কাল কিভাবে দিন যে যাবে
 পকেট টা পড়ে থাকে শূন্যতায় ।
 বেকার যুবক বলে কি
 লিখবো না কিছুই প্রেমের আমি ।
 তাই তো জানাই তোমাকে আমার
 মনের পুষ্প প্রণামী ।

ঘাড়ের উপর জমে আছে
 একগাদা সার্টিফিকেটের বোঝা
 কি করে চাকরী পাই
 নেই কোন মামা ভাই
 করিনি কখনো মন্ত্রীর পূজা ।
 অন্তহীন অবসরে ক্লান্ত দেহ
 সুখের বিলাসীতায় হচ্ছে দাহ্ ।
 ঘুরে ফিরে বারবার তোমারি কাছে আবার
 জানাতে হয় যে সেলামী ।';'কিশোর পলাশ';'জয় গুরু';'0'
'ভাঙ্গা তরী ছেঁড়া পাল';'ভাঙ্গা তরী
 কথা : রানা শেখ সুর : রানা শেখ
 শিল্পী : কিশোর পলাশ

আমার ভাঙ্গা তরী ছেঁড়া পাল
 চলবে আর কতকাল
 ভাবি শুধু একা বসিয়া…রে দয়াল
 এভাবে আর চলবে কতকাল
 তরী কিনারায় ভিড়াইয়া
 ভাবি শুধু কাঁদিয়া
 যাবে কি এমনি দিন ও হাল…রে দয়াল
 এভাবে আর চলবে কতকাল ।

জীবন দিলা কাঞ্চা বাঁশের
 খাঁচার ই মত
 যত্ন নেবার আগেই তাহা
 ভাঙ্গে অবিরত, দয়াল।
 ধনীরে ধন দিলা
 গরীবের তুইলা পিঠের ছাল ।

সুখের পাখি নীড় বাঁধিতে
 যায় না সে ভূলে
 যত্ন করে নীড় বাঁধে হায়
 সূখেরি দূ-কূলে, দয়াল
 তেলে চুলে তেল দিলা
 বুজলানা জটা চুলের হাল ।';'কিশোর পলাশ';'একজোড়া';'0'
'মানুষ মানুষের জন্যে';'মানুষ মানুষের জন্যে
 জীবন জীবনের জন্যে
 একটু সহানুভূতি কি
 মানুষ পেতে পারে না… ও বন্ধু।

মানুষ মানুষকে পণ্য করে,
 মানুষ মানুষকে জীবিকা করে,
 পুরোনো ইতিহাস ফিরে এলে
 লজ্জা কি তুমি পাবে না… ও বন্ধু।

বলো কি তোমার ক্ষতি
 জীবনের অথৈ নদী
 পার হয় তোমাকে ধরে
 দুর্বল মানুষ যদি।

মানুষ যদি সে না হয় মানুষ
 দানব কখনো হয় না মানুষ
 যদি দানব কখনো বা হয় মানুষ
 লজ্জা কি তুমি পাবে না… ও বন্ধু।';'বগি';'ক্ষমা (মিশ্র অ্যালবাম)';'0'
'আমার ভাঙ্গা তরী ছেড়া পাল';'আমার ভাঙ্গা তরী ছেড়া পাল
 চলবে আর কত কাল
 ভাবি শুধু একা বসিয়া
 রে দয়াল,এভাবে আর চলবে কতকাল

তরী কিণারায় ভিড়াইয়া
 ভাবি শুধু কাদিয়া ।।
 যাবে কি এমনি দিন হাল
 রে দয়াল,এভাবে চলবে কতকাল

জীবন দিলা কাঞ্চা বাশের
 খাচার মতন
 যত্ন নেবার আগেই তাহা
 ভাঙ্গে অবিরত, দয়াল

ধনীরে ধন দিলা
 গরীবের তুইলা পিঠের ছাল
 রে দয়াল, এভাবে আর চলবে কতকাল

সুখের পাখি নীড় বাধিতে
 যায়না সে ভুলে
 যত্ন করে নীড় বাধে হায়
 সুখের দুকুলে

তেলে চুলে তেল দিলা
 বুঝলানা জটা চুলের হাল
 রে দয়াল, এভাবে আর চলবে কতকাল';'কিশোর পলাশ';'এক জোড়া';'0'
'দেহ ঘড়ি তিন কাটা';'আউলা চুলে বাউলা হইলাম
 সাথে নিলাম একতারা
 মন আমার দেহ ঘড়ি তিন কাটা।।

এক কাটা তে কাঁদা আমার এক কাটাতে হাঁসা
 আর এক কাটায় বসে বসে
 তোমার কথা ভাবা দয়াল তোমার কথা ভাবা।।

যদি পাইতাম ঘড়ির মালিক বলি ও মন সখা
 থাকতো না আর জরা ব্যাধি
 হত যদি দেখা দয়াল হত যদি দেখা।।

অধম দেবাশিস কয় দেহ ঘড়ির বয়স হল মেলা
 ঘড়ির কাটা থেমে গেলে বুঝবে তখন জ্বালা
 ও মন বুঝবে তখন জ্বালা।।';'সিদ্ধারথ শঙ্কর চক্রবর্তী';'দেবাশিস মৃধা';'0'
'আমার রাস্তা আমার বাড়ি';'আমার রাস্তা আমার বাড়ি
 আমার ফাটা দেয়াল
 আমার পোড়া মনের অজস্র জঞ্জাল

ভাঙছে কেবল ভাঙছে
 শুধু যাচ্ছে ক্ষয়ে ক্ষয়ে
 আমার রাত্রি আমারই সকাল

একই ভাবে ঘামতে ঘামতে
 মনের ভেতর নামতে নামতে
 কোনমতে করছি দিনটা পার

চলছে চলবে
 চলছে চলবে এই ভাঙাচোরা
 গল্পটা আমার

নাকে আমার পোড়া পিঠের গন্ধ
 বুকে কালো ধোঁয়া
 হাতে-পায়ে শুধুই অবক্ষয়
 তবু কাশতে কাশতে
 এখনও যে হাসতে
 পাড়ি ভালোবাসতে
 নিজের কাছে
 নিজেরই বিস্ময়

করবো যে আর কত ঘেন্না
 নিজেই নিজের ছায়াটাকে
 করবো যে আর কত অপমান
 আবার তো সেই আষ্টেপিষ্টে
 জড়িয়ে নিজের নরকটাকে
 গাইবো আমি ভালোবাসার গান

এসো আমার ঘরে একবার
 তুমি এসো আমার ঘরে একবার
 পারো যদি দেখে যেও
 বেঁচে থাকা কারে বলে
 এসো আমার শহরে একবার';'অঞ্জন দত্ত';'গানে গানে ভালোবাসা';'0'
'হায়রে বৃষ্টি হায়রে হায়';'হায়রে বৃষ্টি হায়রে হায়
 আয়রে মেঘ আয় হায়রে হায়।।

চারিদিকে দেখো থৈথৈ পানি পানির নাইরে শেষ
 অতি বৃষ্টির পাল্লায় পড়ে বন্যায় ভাসে দেশ
 পানির তোড়ে যায়রে ভেসে হাজারো ঘর-বাড়ি
 সাধের সংসার নিয়ে কেহ নৌকাতে দেয় পাড়ি
 আবার এরই মধ্যে সখ করে কেউ ডাইল খিচুড়ি খায়।
 হায়রে বৃষ্টি হায়রে হায়
 আয়রে মেঘ আয় হায়রে হায়।

সবাই জানে একটুখানি বৃষ্টি হয় যদি
 ঢাকা শহরের রাস্তা-ঘাট হয়ে যায়রে নদী
 ম্যানহোলের ঢাকনাটা খোলা যায়না কিছু বুঝা
 একবার যে পড়েছে সে জানে উঠা নয় সোজা
 হায় যানজটে জলজটে পড়ে যাত্রীদের জান যায়।
 হায়রে বৃষ্টি হায়রে হায়
 আয়রে মেঘ আয় হায়রে হায়।

চলচ্চিত্রে বৃষ্টির সিন ধরে ক্যামেরায়
 নকল বৃষ্টিতে নায়িকারে ভিজায় সিনেমায়
 শ্রাবণ মাসে ছিদ্র থাকে যাদের ঘরের চালা
 দুনিয়াতে তারাই জানে মেঘ-বৃষ্টির কি জ্বালা
 তাই দুঃখের বৃষ্টি চায়না মনে সুখের বৃষ্টি চায়।
 আয়রে বৃষ্টি আয়রে আয়
 আয়রে সুখের বৃষ্টি আয়।';'নকুল কুমার বিশ্বাস';'নকুল কুমার বিশ্বাস';'0'
'শত আশা';'শত আশা শত আশা
 শত আশা শত আশা

কিছু পাবার আশায়
 স্বপ্নগুলো আজ সত্যির পথে
 কিছু দেখাবো বলে
 স্বপ্নগুলো আজ মুক্তির পথে
 আজ সব পথ পেরিয়ে
 শত বাঁধা এড়িয়ে
 লক্ষ্য খুঁজতে চাই ।।

শত আশা শত আশা
 শত আশা শত আশা

আজ হাতে রেখে হাত
 স্বপ্নগুলো আজ একসাথে
 ভুলে যাব না বলে
 স্বপ্নগুলো আজ সৃষ্টির পথে
 আজ সব পথ পেড়িয়ে
 শত বাঁধা এড়িয়ে লক্ষ্য খুঁজতে চাই ।।

আশাগুলো আজ আলো হয়ে
 জ্বলে উঠে
 আশাগুলো আজ হেসে তৃপ্তি নেয়
 এতে
 নেই কোন পিছু টান
 নেই কোন বাঁধা

শত আশা শত আশা
 শত আশা শত আশা
 শত আশা শত আশা';'শূন্য';'শত আশা';'0'
'সবার হৃদয়ে রবীন্দ্র নাথ চেতনাতে নজরুল';'সবার হৃদয়ে রবীন্দ্র নাথ চেতনাতে নজরুল
 যতই আসুক বিঘ্ন বিপদ হাওয়া হোক প্রতিকূল
 একহাতে বাজে অগ্নিবীনা কন্ঠে গীতাঞ্জলী
 হাজার সূর্য চোখের তাঁরায় আমরা যে পথ চলি।।

এই সেই দেশ একদা যেখানে উপনিশদের ঋষি
 সমতার গান গেয়েছিল আর শুনেছিল দশদিশি
 প্রোপিতামহের ভাষাতেই আমরা যে কথা বলি
 হাজার সূর্য চোখের তাঁরায় আমরা যে পথ চলি।।

এই সেই দেশ এখনও এখানে উঠে আজানের ধ্বনি
 গীতা বাইবেন ত্রিপিটক আর শোনা যায় রামায়নি
 কবি কালিদাস ইকবাল আর গালিবের পদাবলি
 হাজার সূর্য চোখের তাঁরায় আমরা যে পথ চলি।।';'ভূপেন হাজারিকা';'জীবনমুখী গান';'0'
'ভগবান বড় ভালো';'ভগবান কতো ভালো
 ভগবান কতো ভালো
 অপরের চোখ অন্ধ করেও আমাকে দিলেন আলো,
 ভগবান কতো মিষ্টি
 ভগবান কতো মিষ্টি
 অন্য খামারে আগুন জ্বেলেও আমাকে দিলেন বৃষ্টি।

ভগবান কতো ফর্সা
 কালো মানুষকে মাড়বেন বলে সাদাকে দিলেন বর্শা,
 ভগবান কতো কালো
 ভগবান কতো কালো
 কালো মানুষের ছুরিটা কালোরি তলপেটে চমকাল।

ভগবান কতো লক্ষ্মী
 ভগবান কতো লক্ষ্মী
 মরছে মানুষ এ খবর টের পেলনা তো কাক পক্ষী,

ভগবান কতো সুন্দর
 ভগবান কতো সুন্দর
 জঙ্গি বিমান ধ্বংস করল শান্ত বিমান বন্দর।

ভগবান আশাবাদী
 লাশ কাটা ঘরে তানপুরা নিয়ে অতএব গলা সাধি।
 স র গ ম প';'কবির সুমন';'কবির সুমন';'0'
'আমি চাই';'আমি চাই সাঁওতাল তার ভাষায় বলবে রাষ্ট্রপুঞ্জে
 আমি চাই মহল ফুটবে সৌখিনতার গোলাপ কুঞ্জে।

আমি চাই নেপালি ছেলেটা গিটার হাতে
 আমি চাই তার ভাষাতেই গাইতে আসবে কলকাতাতে।

আমি চাই ঝাড়খণ্ডের তীর ধনুকে
 আমি চাই ঝুমুর বাজবে ঝুমুর বাজবে তোমার বুকে।

আমি চাই কাশ্মীরে আর শুনবে না কেউ গুলির শব্দ
 আমি চাই মানুষের হাতে রাজনিতি হবে ভীষণ জব্দ।

আমি চাই হিন্দু নেতার সালমা খাতুন পুত্র বধূ
 আমি চাই ধর্ম বলতে মানুষ বুঝবে মানুষ শুধু,
 আমি চাই বিজেপি নেতার সালমা খাতুন পুত্র বধূ
 আমি চাই ধর্ম বলতে মানুষ বুঝবে মানুষ শুধু।

আমি চাই গাছ কাটা হলে শোক সভা হবে বিধান সভায়
 আমি চাই প্রতিবাদ হবে রক্ত পলাশে রক্ত জবায়।
 আমি চাই পুকুর বুঝালে আকাশ ভাসবে চোখের জ্বলে
 আমি চাই সব্বাই যেন দিন বদলের পদ্য বলে।

আমি চাই মন্ত্রীরা প্রেম করুন সকলে নিয়ম করে
 আমি চাই বক্তৃতা নয় কবিতা বলুন কণ্ঠ ভরে।
 যদি বল চাইছি নেহাত…যদি বল চাইছি নেহাত চাইছি নেহাত স্বর্গ রাজ্য
 আমি চাই একদিন হবে একদিন হবে এটা এক রাজ্য।।';'কবির সুমন';'কবীর সুমন';'0'
'কাঞ্চনজঙ্ঘা';'একটু ভালোকরে বাঁচবো বলে আর
 একটু বেশি রোজগার
 ছাড়লাম ঘর আমি
 ছাড়লাম ভালোবাসা আমার নীলচে পাহাড় ।

পারলোনা কিছুতেই তোমার কলকাতা
 আমাকে ভুলিয়ে দিতে
 পাহাড়ী রাস্তার ধারের বস্তির
 আমার কাঞ্চনকে…..
 কাঞ্চন জানা, কাঞ্চন ঘর
 কাঞ্চনজঙ্ঘা , কাঞ্চন মন ।
 তো পাইলে সোনা ……..
 হনু হইয়্যো… ম উল্লা
 ভাংচু কাঞ্চন ।

সোনার খোঁজে কেউ
 কত দূর দেশে যায়
 আমি কলকাতায়,
 সোনার স্বপ্ন খুঁজে ফিরি একা একা
 তোমাদের ধর্মতলায়।
 রাত্তির নেমে এলে তিন’শ বছরের
 সিমেন্টের জঙ্গলে
 ফিরে চলে যাই সেই
 পাহাড়ী বস্তির কাঞ্চনের কোলে ।
 জং ধরা রং চটা পার্কের বেঞ্চিটা
 আমার বিছানা ।
 কখন যে তুলে নিয়ে গিয়েছিল আমাকে
 তোমাদের থানা ।
 তিন মাস জেল খেটে
 এখন আমি সেই থানার দারোয়ান
 পারবোনা ফিরে পেতে হয়তো কোনদিন
 আমার সেই কাঞ্চন…….
 কাঞ্চন জানা, কাঞ্চন ঘর
 কাঞ্চনজঙ্ঘা,কাঞ্চন মন ।
 তো পাইলে সোনা ……..
 হনু হইয়্যো… ম উল্লা
 ভাংচু কাঞ্চন ।

বেড়াতে যদি তুমি যাও কোনদিন
 আমার ক্যালিম্পং
 মনেরেখ শংকর হোটেলের ভাড়া
 ট্যুরিস্ট লজের চেয়ে কম
 রাত্তির নেমে এলে আসবে
 তোমার ঘরে চুল্লিটা জ্বালিয়ে দিতে
 আর কেউ নয় সে যে আমার ফেলে আসা
 নীলচে পাহাড়ের মেয়ে,
 বলোনা তাকে আমি দারোয়ান
 শুধু বলো করছি ভালোই রোজগার
 ঐ বস্তির ড্রাইভার চীগমীর সাথে
 যেন বেঁধে না ফেলে সংসার
 আর কিছু টাকা আমি জমাতে পারলে যাব যাব ফিরে
 পাহাড়ী রাস্তার ধারের বস্তির আমার নিজের ঘরে ।

আর যদি দেখ তার কপালে সিঁদুর
 বলোনা কিছুই তাকে আর
 শুধু এই সত্তর টাকা
 তুমি যদি পার গুঁজে দিও হাতে তার ।
 ট্রেনের টিকিটের ভাড়াটা সে দিয়েছিল
 কানের মাঁকড়ি বেচে
 ভালোবাসার সেই দাম তুমি দিয়ে দিও
 আমার কাঞ্চনকে ……
 কাঞ্চন জানা, কাঞ্চন ঘর
 কাঞ্চনজঙ্ঘা, কাঞ্চন মন ।
 তুমি যাকে বল সোনা
 আমি তাকে বলি কাঞ্চন……
 কাঞ্চন জানা, কাঞ্চন ঘর
 কাঞ্চনজঙ্ঘা, কাঞ্চন মন ।
 তো পাইলে সোনা ……..
 হনু হইয়্যো… ম উল্লা
 ভাংচু কাঞ্চন ।';'অঞ্জন দত্ত';'অঞ্জন দত্ত';'0'
'চোখের জল কিংবা পানি';'বেইলী রোডের ধারে, আমি দেখেছি তোমায়
 রাতের অন্ধকারে, আমি দেখেছি তোমায়
 আমার বউ বাজারে,আমি দেখেছি তোমায়
 দু’দিকের কাঁটা তারে আমি দেখেছি তোমায়

এখানে তুমি হাসি মল্লিক,ওখানে হাসিনা
 এখানে তোমার দাম পঞ্চাশ, ওখানে কত জানিনা
 নিয়ন আলোয় ঝলসে যাওয়া দুটো শহরের রাত
 বেঁচে থাকার জন্য কেনা বেচার দুটো হাত
 ডলারের হার কমলে, তাদের দর বদলায়
 চোখের জল কিংবা পানি, সেতো নোনতাই থেকে যায়।

কারো খদ্দের টয়োটা চড়ে, কারোর মারুতি জেন
 কারো চোখে দিশি নেশা, কারোর ফরেন
 তবু চাহিদা সেতো একটাই, একটুখানি সুখ
 তাই একই ভাবে লাঞ্ছিত হয় দুটি দেশের মুখ
 তবু আবার সকাল আসে, ওরা স্নান করে যায়
 দুজনেই মনে মনে, বাংলায় গান গায়।

ডলারের হার কমলে, তাদের দর বদলায়
 চোখের জল কিংবা পানি, সেতো নোনতাই থেকে যায়।

এখানে ঘোলাটে গঙ্গার জল, ওখানে ইছামতি
 নোংরা নষ্ট, হাজার কষ্ট তবু বয়ে চলে ঠিকই
 চেপে রাখা ক্ষত,যত যত হাহাকার
 বিশ্বের কাছে দেনার দায়ে লাঞ্ছিত বারবার
 তবু আবার রঙ চাপিয়ে,দাঁড়াতেই হয়
 বেঁচে থাকার জন্য, বিশ্বের রাস্তায়।

ডলারের হার কমলে, দেশের দর বদলায়
 চোখের জল কিংবা পানি, সেতো নোনতাই থেকে যায়';'অঞ্জন দত্ত';'অঞ্জন দত্ত';'0'
'প্রচারণা';'এতে নেই কোনো বিস্ময়
 যার যত বেশী প্রচারণা
 তারই এখন জয়।।

সততা, নিষ্টা, কিসের দেশপ্রীতি
 তিলকে যদি তাল না দেখাই
 চলে না রাজনীতি

একবার এসো গো সখা মনের দুয়ার খুলি।
 রাজনীতির এই কলা-কৌশল
 কেমন করে মুখে বলি।

ব্যানারে, ব্যানারে, ফেস্টুনে আকাশ গেছে টুটি
 চাটুকার আর সুবিধাবাদীর বেড়ে গেছে ছোটাছুটি।

মিনিটে মিনিটে চোখ ধাঁধা লাগে
 ফ্ল্যাশের ঝলকানি
 শ্লোগানে শ্লোগানে মুখরিত ধ্বনি-প্রতিধ্বনি।

খিচুরী আর শুকনো রুটি চলছে বিতরণ
 টিভি ক্যামেরায় বন্দী হলো সকল আয়োজন

এ কোন উৎসবও নয়, পার্টিও নয়, নয় কোনো সম্ভাষণ

এ যে দুর্গতদের পাশে মোরা আছি
 তারই করুণ নিদর্শন (হ্যাঁ, হ্যাঁ)।।

ছোটখাট কোনো ছুঁত পেলে তুলি প্রতিবাদের ঝড়,
 সব আক্রোশ যেন সেই জনতার উপর।

বিনে কারণে রাস্তার ধারে
 ভাঙছি দোকান-গাড়ি
 রোড ডিভাইডারের রড তুলে নিয়ে
 দেখাচ্ছি বাহাদুরি

কাটা রাইফেল, ককটেলের চলছে প্রদর্শন
 দিশাহারা হয়ে ছোটাছুটি করে নিরীহ জনগণ

এ কোনো যুদ্ধও নয়,
 সন্ত্রাসও নয়, নয় কোনো আন্দোলন।

এ যে কার কত ক্ষমতা আছে
 তারই করুণ নিদর্শন

একবার এসো গো সখা মনের দুয়ার খুলি।
 রাজনীতির এই কলা-কৌশল
 কেমন করে মুখে বলি।';'হায়দার হোসেন';'হায়দার হোসেন';'0'
'আমি সরকারী অফিসার';'আমি সরকারী অফিসার
 আমি সরকারী অফিসার
 আছে মোর আগে পিছে কতশত তাবেদার।

আমি কত না সাধন করে মামার খুঁটির জোরে
 অবশেষে হয়েছি একালের জমিদার।।

আমাকে ছাড়া চালাবে এ দেশ সাধ্য কার বাবার
 আমি আপন মনে চলি মনে মনে বলি
 কিসের নেতা, কিসের নেত্রী, আমিই তো সরকার।।

নেতাদের কথা ভেবে আমার বড্ড হাসি পায়
 ক্ষমতা চলে গেলেই তারা বড়ই নিরুপায়
 কাল যারা আসনে বসে করতো হুকুমদারি
 আজ তারা রাজপথে গড়েছে ঘরবাড়ি

জনতার ধাওয়া খায় কখনো পুলিশে দাবড়ায়
 জায়গা মত ফেসে গেলে জেলের ভাতও খায়

এরা ক’দিনের মেহমান, এদের কিসের সম্মান।
 আমি আছি, আমি থাকব, আমি চির অম্লান।।

বেতন কত পাই তার খোঁজ কে রাখে ভাই
 বেতন গুণে চলতে গেলে বাঁচার উপায় নাই
 কলম খোঁচা দিলাম আমার লক্ষ টাকা চাই
 দেশ যায় যাক রসাতলে ভাবনা আমার নাই

অবসর নেওয়ার পরে আমি আসব নতুন দেশে
 শিল্পপতি সমাজসেবক লাগবে নামের শেষে।
 আমি দেশের কর্ণধার, আমি সেবক জনতার
 নির্ঝঞ্ঝাট আয়েশী আমার জীবন করব পার।।';'হায়দার হোসেন';'ফাইসা গেছি';'0'
'কতটুকু অশ্রু গড়ালে হৃদয় জলে সিক্ত';'(পিলখানা হত্যাকান্ড স্বরণে)

কতটুকু অশ্রু গড়ালে হৃদয় জলে সিক্ত
 কত প্রদীপ শিখা জ্বালালেই জীবন আলোয় উদ্দীপ্ত
 কত ব্যথা বুকে চাপালেই তাকে বলি আমি ধৈর্য
 নির্মমতা কতদূর হলে জাতি হবে নির্লজ্জ

আমি চিৎকার করে কাঁদিতে চাহিয়া
 করিতে পারিনি চিৎকার।
 বুকের ব্যথা বুকে চাপায়ে নিজেকে দিয়েছি ধিক্কার।।

আজও কানে বাজে সেই কথাগুলো
 কে জানে যে হবে শেষ কথা।

নিয়তির ডাকে দিলি যে সাড়া
 ফেলে গেলি শুধু নীরবতা
 যার চলে যায় সেই বোঝে যে হায়
 বিচ্ছেদে কি যন্ত্রণা।
 অবুঝ শিশুর অবুঝ প্রশ্ন
 কি দিয়ে দেব সান্ত্বনা

আমি চিৎকার করে কাঁদিতে চাহিয়া
 করিতে পারিনি চিৎকার।
 বুকের ব্যথা বুকে চাপায়ে নিজেকে দিয়েছি ধিক্কার।।

বিধাতা তোমারে ডাকি বারেবারে
 কর তুমি মোরে মার্জনা।

দুঃখ সইতে দাও গো শক্তি
 তোমারি সকাশে প্রার্থনা

চাহিনা সহিতে আমার মাটিতে
 মজলুমেরই আর্তনাদ।

বিষাদ অনলে পুড়ে বারেবারে
 লুণ্ঠিত হবে স্বপ্নসাধ

আমি চিৎকার করে কাঁদিতে চাহিয়া
 করিতে পারিনি চিৎকার।
 বুকের ব্যথা বুকে চাপায়ে নিজেকে দিয়েছি ধিক্কার।।';'হায়দার হোসেন';'হায়দার হোসেন';'0'
'জীবনের প্রয়োজনে';'জীবনের প্রয়োজনে একটি জীবন পাশে দাড়াবেকি…?
 অনেক নিরাশা ভেঙ্গে একটু আশা প্রানে জাগাবেকি…?
 ও… একটি একটু করে পথ, সবুজ আঙ্গিনায় যেতে চাই
 ও… একটু একটু করে বেশ, মানুষ হয়ে বাঁচতে চাই…
 দেখ অপার ভালবাসা প্রাণেরি মেলা
 চোখ বাঁধা সময়ের অন্ধ খেলা…
 ও একটু একটু করে বেশ
 অনেকটা পথ হেটে যেতে চাই
 ও একটু একটু করে বেশ
 অনেক ভালবাসা পেতে চাই…।

সবুজের হাতছানি দিয়ে যায় বারবার দেখেছকি?
 সততার মুখোমুখি প্রানের মিছিল আজ দাড়াবেকি?
 ও দিন বদলের পালা বেশ,সময়ের ঘাটে নৌকা বেড়াই
 অসময় থাকে শেষ মেষ,তোমায় সাথে নিয়ে যেতে চাই…
 দেখ সবুজ প্রানের মেলা জেগেছে আবার
 নিয়মের কারাগার বন্ধ দুয়ার…
 ও দিন বদলের পালা বেশ,সময়ের ঘাটে নৌকা বেড়াই
 অসময় থাকে শেষ মেষ,তোমায় সাথে নিয়ে যেতে চাই…';'মিলন মাহমুদ';'জীবনমুখী গান';'0'
'বয়স হয়েছে তাই';'বয়স হয়েছে তাই
 এবার ঘোচাতে চাই
 দুঃস্বপ্নের ভোর
 এশহর থেকে দূরে
 মানুষ দাড়াল ঘুরে
 আনলো নতুন ভোর 

বাড়ছে বয়েস সখা
 ভালবাসা একরোখা
 বাঁচবেই দুনিয়ায়
 গ্রামে গ্রামে দুর্বার
 মানুষ রা এইবার
 পরিবর্তন চায়

বয়েস বাড়লো সখি
 সুর ক্ষ্যাপা চখা চখি
 আরো গান গাই চলো
 জানলাম দেখলাম
 শিমুর নন্দী গ্রাম
 বেঁচে থেকে লাভ হলো 

বয়স হয়েছে তাই
 এবার ঘোচাতে চাই
 দুঃস্বপ্নের ভোর
 এশহর থেকে দূরে
 মানুষ দাড়াল ঘুরে
 আনলো নতুন ভোর ।';'সাবিনা ইয়াসমিন ও কবির সুমন';'নতুন ভোর';'0'
'একদিন বৃষ্টিতে বিকেলে';'একদিন বৃষ্টিতে বিকেলে
 থাকবেনা সাথে কোন ছাতা
 শুধু দেখা হয়ে যাবে মাঝ রাস্তায়
 ভিজে যাবে চটি, জামা মাথা
 থাকবেনা রাস্তায় গাড়িঘোড়া
 দোকানপাট সব বন্ধ
 শুধু তোমার আমার হৃদয়ে
 ভিজে মাটির সোঁদা গন্ধ
 একদিন বৃষ্টিতে বিকেলে
 মনে পড়ে যাবে সব কথা
 কথা দিয়ে কথাটা না রাখা
 ফেলে আসা চেনা চেনা ব্যথা

অদূরে কোথাও কোন রেডিওতে
 এই পথ যদি না শেষ হয়
 আর বৃষ্টির রং হয়ে যাবে নীল
 আর আকাশের রংটা ছাই

একদিন, বৃষ্টিতে একদিন …

ভাঙ্গা দেয়ালের গায়ে সাত পাকে বাঁধা কবে-
 কার নুন শো তে কোথাও
 আর বৃষ্টির ছাঁটে যাবে না দেখা দুজনের চোখের জল
 ছমছম
 ছমছম
 চোখের জল

একদিন বৃষ্টিতে বিকেলে
 আমরা ধরা পড়ে যাব জেনো ঠিক
 ধুয়ে যাবে যত আছে অভিমান
 ধুয়ে যাবে সিঁদুরের টিপ
 আর চটিটাও ছিঁড়ে যাবে তক্ষুনি
 তাই পালানো যাবেনা যে কোথাও
 রাস্তা যেমন তেমনি
 শুধু লোকজন সব উধাও

একদিন বৃষ্টিতে ……';'অঞ্জন দত্ত';'জীবনমুখী গান';'0'
'যদি হঠাৎ আবার দেখা হয় দুজনার';'যদি হঠাৎ আবার দেখা হয় দুজনার
 কোন পথের বাঁকে, বহু কাজের ফাঁকে ।।
 শুধু জানতে চাইবো আজও মনে আছে কি
 মনে আছে কি স্মৃতি, নাকি দিয়েছে ফাঁকি
 সেই চেনা সুর যা গাইতাম একই সাথে-
 চালো সাজনা যাহা তাক ঘাটা চালে…

সেদিনের রাজপথ, পথভোলা জেনে বুঝে,
 অবিরাম হেঁটে যাওয়া নির্জনতার খোঁজে-
 সেই ধর্মতলা, ধূলো আর ধোঁয়ামাখা,
 ভাল না লাগার মাঝে তবু কত ভাল লাগা
 আজ কোন নির্জনে, বলো কি আপনমনে
 ভাল ছিল দিনগুলো কোলাহল আঁকা
 শুধু জানতে চাইবো চোখ জলে ভরে কি
 শুনে আকুল হয় কি ঐ মনপাখি
 সেই চেনা সুর যা গাইতাম একই সাথে
 চালো সাজনা যাহাতাক ঘাটা চালে…

আজ কত নীতিকথা, শাসনের বেড়াজাল,
 ভুলিয়ে দিয়েছে আজ সেই স্মৃতি উত্তাল
 একদিন যে হৃদয় আকাশকে ছুঁতে চায়
 আজ মুখ ঢাকে সম্বল চার দেয়াল-
 আজ কি নোঙর তুলে স্রোতের অনুকূলে
 ভাসিয়ে দিয়েছো নাও ছেঁড়া যার পাল
 শুধু জানতে চাইবো মন আজও আঁকে কি
 স্বপ্নের রঙে রাঙা স্বরলিপি
 সেই চেনা সুর যা গাইতাম একই সাথে-
 চালো সাজনা যাহাতাক ঘাটা চালে…';'নচিকেতা';'নচিকেতা';'0'
'নীলাঞ্জনা';'দুলছে হাওয়ায় , না না না ফুল নয়
 দখিনা বাতাসে নাগপাশে সময় নয়।
 খোলা বারান্দায়, এই নির্জনতায়
 সিলিংয়ের বন্ধনে, মাটির ব্যাবধানে
 দুলছে স্খলিত বসনা
 নীলাঞ্জনা নীলাঞ্জনা ।।

প্রেমিকের স্পর্শ
 আনবেনা শিহরন আর ঐ মনে,
 কেয়ার অফ ফুটপাত নচিকেতা দুটি হাত
 শূণ্যে ছুড়বে ফাঁকা আস্ফালনে,
 উড়ছে মাছি , না না না অবুঝ নয়
 সে আজো একা তাই ঘিরে মাছিরাই রয় ।
 খোলা বারান্দায়, এই নির্জনতায়
 সিলিংয়ের বন্ধনে, মাটির ব্যাবধানে
 দুলছে স্খলিত বসনা
 নীলাঞ্জনা নীলাঞ্জনা ।।

লাশকাটা ঘরে যদি
 চেরা হয় তার বুক সঙ্গোপনে,
 দেখবে সেখানে রাখা বিবর্ণ
 একমুঠো স্বপ্ন যতনে ।
 যে স্বপ্ন কোন কিশোরের দেয়া উপহার গানের ভাষায় ,
 যে স্বপ্ন প্রথাগত মিথ্যে কপট সংসারের আশায়।
 এখন সময় না না না রাত্রি নয়
 সে আজ জীবনরাত্রি পেরিয়ে গেছে হায় ।।
 খোলা বারান্দায়, এই নির্জনতায়
 সিলিংয়ের বন্ধনে, মাটির ব্যাবধানে
 দুলছে স্খলিত বসনা
 নীলাঞ্জনা নীলাঞ্জনা ।।';'নচিকেতা';'নচিকেতা';'0'
'পেটকাটি চাঁদিয়াল';'পেটকাটি চাঁদিয়াল মোমবাতি বগ্গা
 আকাশে ঘুড়ির ঝাঁক, মাটিতে অবজ্ঞা।।

বয়স বারো কি তেরো ।।
 রিকশা চালাচ্ছে,
 আকাশে ঘুড়ির ঝাঁক ছেলেটাকে ডাকছে।
 বয়স বারো কি তেরো, বড়জোর চোদ্দ,
 রিক্শা চালাতে শিখে নিয়েছে সে সদ্য।

ছেলেটার মন নেই প্যাডেলে বা চাক্কায়।।
 ঐ তো লেগেছে প্যাঁচ চাঁদিয়াল বগ্গায়।
 শান্ দেওয়া মানজায়, বগ্গা ভো কাট্টা।
 ছেলেটা চেঁচিয়ে ওঠে “এই নিয়ে আটটা”।

সওয়ার বাবুটি ভাবে, দেরি হয়ে যাচ্ছে।
 বিচ্ছু ছোঁড়াটা বড় আস্তে চালাচ্ছে।
 “ওই ছোঁড়া, আরে ওই ছোঁড়া ম’ল যা
 আট্টা তো তোর কি ?”
 সওয়ার বাবুটি দেন রেগে মেগে হুমকি।

বাবুর খ্যাঁকানি শুনে সম্বিত্ ফিরে পায়
 ছেলেটা যে করে হোক রিক্শা চালিয়ে যায়।

এ কিশোর পারবে কি এই বোঝা টানতে ?
 এই বাবু কোনো দিন পারবে কি জানতে ?

যে ছেলেটা প্রাণপণে রিক্শা চালাচ্ছে,
 মুক্তির ঘুড়ি তাকে খবর পাঠাচ্ছে।
 পেটকাটি চাঁদিয়াল মোমবাতি বগ্গা
 আকাশে ঘুড়ির ঝাঁক, মাটিতে অবজ্ঞা।
 পেটকাটি চাঁদিয়াল…';'কবির সুমন';'কবীর সুমন';'0'
'দুচোখ বুজে যাও কিছু চেয়ে দেখোনা';'দুচোখ বুজে যাও কিছু চেয়ে দেখোনা
 দুচোখ বুজে যাও কিছু চেয়ে দেখোনা৷
 দুকান বুজে যাও কিছু শুনে দেখোনা৷
 কত কী করছে লোকে, কত কী বলছে লোকে –
 যাও ভুলে যাও কিছু মনে রেখোনা৷

মনে রাখা বড় বিপদ– কথায় কথায় মনে পড়ে৷
 সেদিন ঐ ওপাড়াতে কে যেন গেছে মরে৷ ।।
 কিভাবে মরে গেছে চেয়ে যদি দেখেই থাক
 অথবা পথের ধারে আচমকা শুনেই থাক –
 সে ছিল তোমার আমার মতই একটা দিব্যি মানুষ
 ছিল তার ছেলেমেয়ে, বিছানায় মেয়েমানুষ৷
 ছিল তার একটা মাথা, দুটো হাত আর দুখানি পা
 ময়লা জামাকাপড় কেচে দিত পাড়ার ধোপা৷
 খিদে পেলে খিদে পেত তোমার আমার মতই তারও
 মিল ছিল আরো অনেক – গোঁজামিলও বলতে পারো৷
 এরই মাঝে একটা অমিল – ভীষণ রকম অমিল ছিল৷
 মাস দুই আগে হঠাত্ লোকটার চাকরি গেল৷
 ফলে কি হল জান?

না জেন না, না জেন না,
 জানলে লোকে বলবে কি?
 ‘লোকে খাচ্ছে না’ ভাবলে গরম ভাতে ঘি
 কি করে চটকাবে আর –
 কে খাবে আমার খাবার!
 না জেননা জানলে লোকে বলবে কি?';'কবির সুমন';'কবির সুমন';'0'
'সারারাত জ্বলেছে নিবিড়';'সারারাত জ্বলেছে নিবিড়
 ধুসর নীলাভ এক তারা
 তারই কিছু রং নাও তুমি
 তারই কিছু রঙ নাও তুমি

শহরে জোনাকি জ্বলে না নয়তো
 কুড়োতাম সে আগুন নীল হয়তো
 যা কিছু নেই
 নাই বা হল সব পাওয়া
 না পাওয়ার রঙ নাও তুমি
 না পাওয়ার রঙ নাও তুমি

বড় বেরঙীন আজকাল
 কাছাকাছি
 কোন রঙ পাইনা,
 তাই দিতে পারি না কিছু
 কিছুই রাঙানো হল না নয়তো
 আগামীর রঙে ছোপাতাম হয়তো
 এই মলিন আর এ ধুসর পথ চাওয়া
 এ চাওয়ার রঙ নাও তুমি
 আগামীর রঙ নাও তুমি';'কবির সুমন';'কবীর সুমন';'0'
'জাতিস্মর';'অমরত্মের প্রত্যাশা নেই নেই কোন দাবি দাওয়া
 এই নস্সর জীবনের মানে শুধু তোমাকে চাওয়া
 মুহূর্ত যায় জন্মের মতো অন্ধ জাতিস্মর
 গত জন্মের ভুলে যাওয়া স্মৃতি বিস্মৃত অক্ষর
 ছেড়া তাল পাতা পুঁথির পাতায় নিঃস্বাস ফেলে হাওয়া
 এই নস্সর জীবনের মানে শুধু তোমাকেই চাওয়া

কাল-কেউটের ফনায় নাচছে লখিন্দরের স্মৃতি
 বেহুলা কখনো বিধবা হয় না এটা বাংলার রীতি
 ভেসে যায় ভেলা এবেলা ওবেলা একই সব দেহ নিয়ে
 আগেও মরেছি আবার মরবো প্রেমের দিব্যি দিয়ে

জন্মেছি আমি আগেও অনেক মরেছি তোমারই কোলে
 মুক্তি পাইনি শুধু তোমাকে আবার দেখবো বলে ।।
 বার বার ফিরে এসেছি আমরা এই পৃথিবীর টানে
 কখনো গাঙড় কখনো কো পাই কপোতাক্ষর গানে
 গাঙড় হয়েছে কখনো কাবেরী কখনো বা মিসিসিপি
 কখনো রাইন কখনো কঙ্গো নদীদের স্বরলিপি
 স্বরলিপি আমি আগেও লিখিনি এখনও লিখিনা তাই
 মুখে মুখে ফেরা মানুষের গানে শুধু তোমাকেই চাই

তোমাকে চেয়েছি ছিলাম যখন অনেক জন্ম আগে
 তথাগততার নিঃস্বংগতা দিলেম অস্তরাগে
 তারই করুনায় ভিখারিনি তুমি হয়েছিলে একা একা
 আমিও কাঙাল হলাম আরেক কাঙালের পেয়ে দেখা
 নতজানু হয়ে ছিলাম তখনো এখনো যেমন আছি
 মাধুকরী হও নয়নমোহিনী স্বপ্নের কাছাকাছি

ঠোঁটে ঠোঁট রেখে ব্যারিকেড কর প্রেমের পদ্যটাই
 বিদ্রোহ আর চুমুর দিব্যি শুধু তোমাকেই চাই

আমার স্বপ্নে বিভোর হয়েই জন্মেছ বহুবার
 আমি ছিলাম তোমার কামনা বিদ্রোহ চি্তকার
 দুঃখ পেয়েছ যতবার জেনো আমায় পেয়েছ তুমি
 আমি তোমার পুরুষ আমি তোমার জন্মভূমি
 যতবার তুমি জননী হয়েছ ততবার আমি পিতা ।।
 কতো সন্তান জ্বালালো প্রেয়সি তোমার আমার চিতা

বার বার আসি আমরা দুজন ।।
 বার বার ফিরে যাই
 আবার আসবো আবার বলবো
 শুধু তোমাকে চাই';'কবির সুমন';'কবীর সুমন';'0'
'ছুটল ছুটিতে দূরপাল্লার ট্রেন';'ছুটল ছুটিতে দূরপাল্লার ট্রেন
 ছুটতে ছুটতে এসে গেল আশ্বিন
 আগে আর পরে ছোটাছুটি ছোটাছুটি
 মাঝখানে কিছু ছুটি কাটানোর দিন

ছুটির ঘুড়িটা ছুটির আকাশে ওড়ে
 ঘুড়িতে ঘুড়িতে ছুটির লড়াই লাগে
 ছুটির মাঞ্জা পাঞ্জা লড়তে এলো
 দেখি কার ঘুড়ি ছুটি পেয়ে যায় আগে৷

ছুটির পাখীটা ছটফট করে রোজ
 খাঁচায় বন্দী পালাতে পারে না তাই
 দানাপানি তাকে যতই দাওনা তুমি
 পাখীর কিন্তু ছুটির আকাশ চাই৷

ভোরের মাটিতে শিউলিফুলের ছুটি
 মেটে রং ডাকে সবুজকে আয় আয়
 রংগুলো হয় একাকার ছুটি পেলে
 ঘাসের সবুজ রোদ্দুরে মিশে যায়

রোদ্দুরে ছুটি পেয়ে গেল প্রজাপতি –
 যেখানে ইচ্ছে, যতবার খুশি ঘোরে
 ডানায় ডানায় ছুটির দিগ্বিজয় দিগ্বিজয়
 রঙে আর রঙে ছুটির নিশান ওড়ে৷

বছর ত্রিশেক চাকরি বাকরি করে
 কামালেন জেঠু নিয়েছেন অবসর
 দূরদর্শনে দেখছেন ছুটি ছুটি
 পেয়েছেন ছুটি অনেক বছর পর

মনে পড়ে তাঁর আরেক জনের কথা
 ধিতাং ধিতাং বোলের ছন্দে সুরে
 ছোটালেন তিনি গানের অজস্রতা
 কাটা ছিল তাঁর টিকিট অনেক দূরে

ছুটির পাখীটা …';'পায়েল কর';'রীমা রায় এবং আরো অনেকে)';'0'
'কতটা পথ পেরোলে তবে পথিক বলা যায়';'কতটা পথ পেরোলে তবে পথিক বলা যায়
 কতটা পথ পেরোলে পাখি জিরোবে তার দায়
 কতটা অপচয়ের পর মানুষ চেনা যায়
 প্রশ্নগুলো সহজ, আর উত্তরও তো জানা।।

কত বছর পাহাড় বাঁচে ভেঙে যাবার আগে
 কত বছর মানুষ বাঁচে পায়ে শিকল পড়ে ।।
 ক’বার তুমি অন্ধ সেজে থাকার অনুরাগে ।।
 বলবে তুমি দেখছিলে না তেমন ভালো করে।

কত হাজার বারের পর আকাশ দেখা যাবে
 কতটা কান পাতলে তবে কান্না শোনা যাবে ।।
 কত হাজার মরলে তবে মানবে তুমি শেষে ।।
 বড্ড বেশী মানুষ গেছে বানের জলে ভেসে ।';'কবির সুমন';'জীবনমুখী গান';'0'
'অ্যাম্বিশন';'কেউ হতে চায় ডাক্তার, কেউ বা ইঞ্জিনিয়ার
 কেউ হতে চায় ব্যবসায়ী কেউ বা ব্যারিস্টার
 কেউ চায় বেচতে রূপোয় রূপের বাহার চুলের ফ্যাশান।

আমি ভবঘুরেই হব, এটাই আমার অ্যাম্বিশন।

ঠকানোই মূল মন্ত্র, আজকের সব পেশাতে,
 পিছপা নয় বিধাতাও, তেলেতে জল মেশাতে।
 ডাক্তার ভুলছে শপথ, ঘুশ খায় ইঞ্জিনিয়ার
 আইনের ব্যবচ্ছেদে, ডাক্তার সাজে মোক্তার।

যদি চাও সফলতা, মেনে নাও এই সিস্টেম,
 ফেলে দাও শ্রোতের মুখে, আদর্শ বিবেক ও প্রেম।
 এ সমাজ মানবে তোমায়, গাইবে তোমারই জয়গান।

আমি কোনে বাউল হব, এটাই আমার অ্যাম্বিশন।

বড় যদি চাইবে হতে, সেখানেও লোক ঠকানো।
 সতভাবে বাঁচো বাঁচাও, একথা লোক ঠকানো।
 সতভাবে যাবে বাঁচা, বড় হওয়া যাবে নাকো।
 শুধু কথা না শুনে, বড়দের দেখেই শেখ।
 এ সবই থাক তোমাদের, আমি বড় চাই না হতে,
 ধুলো মাখা পথই আমার, তুমি চোড়ো জয়োরথে।
 শত লাঞ্ছণা দিও, কোরো আমায় অসম্মান।

তবু আমি বোকাই হব, এটাই আমার অ্যাম্বিশন।

কেউ হতে চায় ডাক্তার, কেউ বা ইঞ্জিনিয়ার,
 কেউ হতে চায় ব্যবসায়ী, কেউ বা ব্যারিস্টার,
 কেউ চায় বেচতে রূপোয়, রূপের বাহার চুলের ফ্যাশান।

আমি ভবঘুরেই হব, এটাই আমার অ্যাম্বিশন।
 আমি কোনে বাউল হব, এটাই আমার অ্যাম্বিশন।
 তবু আমি বোকাই হব, এটাই আমার অ্যাম্বিশন।';'নচিকেতা';'অ্যাম্বিশন';'0'
'দুটো মানুষ';'দু’টো মানুষ
 এসাথে কত পথ চলা
 হাতে হাত রেখে কথা বলা
 কেন সব করে অবহেলা
 কেন শেষ-মেষে এসে বিদায়

ফুলদানি
 আছড়ে ভেঙ্গে চুড়মার
 ফুল জল সব একাকার
 নেমে আসে অন্ধকার
 জানালার বাইরে নেমে আসে রাত

দু’টো বালিশ
 কত স্বপ্ন ভালোবাসা বোঝাই
 দেখে যায় এই কুৎসিত লড়াই
 আশা আকাংখা সব পুড়ে ছাই
 কেউ মুখ ফুটে কিছু বলে না

টেবিল ল্যাম্পের আধো অন্ধকারে
 ভাঙ্গাচোড়া মন দুটো গুমড়ে গুমড়ে মরে
 দুজনেই বসে থাকে হাত ধরবে বলে
 কেউ মুখ ফুটে কিছুই বলে না
 ভগবান তাই নেমে আসে না

আসে সকাল
 চোখ মুছে চিঠি লেখা
 ব্রিফকেস হাতে ট্যাক্সি ডাকা
 ফিরে না তাকিয়ে দেখা
 ইশ…
 এইভাবে কেউ চলে যায়';'অঞ্জন দত্ত';'জীবনমুখী গান';'0'
'আমার রাস্তা আমার বাড়ি';'আমার রাস্তা আমার বাড়ি
 আমার ফাটা দেয়াল
 আমার পোড়া মনের অজস্র জঞ্জাল

ভাঙছে কেবল ভাঙছে
 শুধু যাচ্ছে ক্ষয়ে ক্ষয়ে
 আমার রাত্রি আমারই সকাল

একই ভাবে ঘামতে ঘামতে
 মনের ভেতর নামতে নামতে
 কোনমতে করছি দিনটা পার

চলছে চলবে
 চলছে চলবে এই ভাঙাচোরা
 গল্পটা আমার

নাকে আমার পোড়া পিঠের গন্ধ
 বুকে কালো ধোঁয়া
 হাতে-পায়ে শুধুই অবক্ষয়
 তবু কাশতে কাশতে
 এখনও যে হাসতে
 পাড়ি ভালোবাসতে
 নিজের কাছে
 নিজেরই বিস্ময়

করবো যে আর কত ঘেন্না
 নিজেই নিজের ছায়াটাকে
 করবো যে আর কত অপমান
 আবার তো সেই আষ্টেপিষ্টে
 জড়িয়ে নিজের নরকটাকে
 গাইবো আমি ভালোবাসার গান

এসো আমার ঘরে একবার
 তুমি এসো আমার ঘরে একবার
 পারো যদি দেখে যেও
 বেঁচে থাকা কারে বলে
 এসো আমার শহরে একবার';'অঞ্জন দত্ত';'জীবনমুখী গান';'0'
'আকাশ ভরা সূর্য তারা';'আকাশ ভরা সূর্য তারা
 আকাশমুখী সারি সারি
 কালো ধোঁয়ায় ঢেকে যাওয়া ঠাসাঠাসি বাক্স বাড়ি
 এখান থেকেই চলার শুরু এখান থেকেই হামাগুড়ি
 এখানটাতেই আমার বাসা
 আমার বাড়ি ….

বারোতলার ওপর থেকে
 বারো বছর কেটে গেছে
 ইস্কুলটা যাওয়া ছাড়া নামা হয়না মাটির কাছে
 শোবার ঘরের দেওয়ালটাময় হাঁস মুর্গী অনেক নাচে
 তবু ওর লাল (?) চোখের ভেতর কোথাও যেন কান্না ভাসে৷

সেখান থেকে একটু দূরে
 একটুখানি এগিয়ে গেলে
 একলা থাকেন নন্দীবাবু বন্দী সেও যে বয়সকালে
 সংসারটার হাল ধরেছে বখাটে তার ছোট ছেলে
 এক কাপ চা দিয়ে গেছে কখন জানি সাত সকালে

রেডিওটার ব্যাটারিটা হঠাত্ কবে গেল ক্ষয়ে
 খাটের থেকে নামতে মানা
 বুকের ব্যাথা গেছে সয়ে
 নীলিমার মা তাই তো যে আর ভাবেনা আর সংসারটা নিয়ে
 এঁদো গলির সেঁদো ঘরে সবই কেমন বয়ে গেছে
 এখান থেকেই আটকে পরা এখানটাতেই ঘুরোঘুরি
 এখানটাতেই আমার বাসা
 আমার বাড়ি ….

চৌধুরীদের একুশ তলায় মদের নেশায় উঁচু গলায়
 ঝগড়া চলে গভীর রাতে
 লাজলজ্জার বাঁধ ভেঙ্গে যায়
 কোর্ট কাছারি অনেক হল
 হলনা যে ছাড়াছাড়ি
 সম্পত্তি আঁকড়ে ধরে গভীর রাতের মারামারি৷

সেখান থেকে একটু দূরে পাড়ার মোড়টা একটু ঘুরে
 অলিগলি পাকস্থলীর ভেতর কারা গুমড়ে মরে
 বলি হল আরেকটা প্রাণ
 মস্তানদের ছোরাছুরির
 এখানটাতেই আমার বাসা
 আমার বাড়ি সারি সারি ….

চিলেকোঠার বারান্দাটা বন্ধ কেন জানো কি তা?
 এখান থেকেই লাফিয়ে পরে
 লাহাবাড়ির অনিন্দিতা
 গভীর রাতে তাইতো কেউ আর ওঠে না যে ওদের ছাদে
 অন্ধকারের বন্ধ ঘরে কারা যেন ডুকরে কাঁদে
 সেখান থেকে একটু দূরে ছদের পাঁচিলটা ঘুরে
 এক চিলতে রোদ্দুরেতে ছোট্ট মেয়ে নামতা পড়ে
 তাই তো কালো ইঁটের ফাঁকে বট পাতাটা জিভ ভ্যাংচায়
 পাড়ার নেড়ি, বাচ্চাটাকে বুকে করে হাঁটতে শেখায়৷
 এখানটাতেই আটকে পরা
 এখানটাতেই ঘুরোঘুরি
 এখানটাতেই আমার বাসা
 আমার বাড়ি ….

আকাশ ভরা সূর্য তারা
 আকাশমুখী সারি সারি
 কালো ধোঁয়ায় ঢেকে যাওয়া
 ঠাসাঠাসি বাক্স বাড়ি
 এখান থেকে চলার শুরু এখানটাতেই হামাগুড়ি
 এখানটাতেই আমার বাসা
 তোমার ভালোবাসার বাড়ি৷';'অঞ্জন দত্ত';'জীবনমুখী গান';'0'
'শেষ বলে কিছু নেই';'যখন মনের ভেতর সূর্যটা হটাত্ ডুবে যায়,
 যখন আশা ভরসা সব রাস্তা হারায়।
 যখন ভর দুপুরে পথের ধারে একলা করে ভয়,
 যখন বাসের ভিড়ে গলার ভিতর কান্না চাপতে হয়।
 জেনো তোমার মতই আমি ঠাকরে বেড়াই
 জেনো তোমার মতই আমার বন্ধু একটা চাই।
 যেমন মাঝ দরিয়ার নৌকো ফিরে আসে কিনারায়,
 ওরে মানুষ যথন আছে তখন হাত জুটে যায়।
 শেষ বলে কিছু নেই।
 শেষ বলে কিছু নেই।
 শেষ যেখানে, জেনো শুরু সেখানে';'অঞ্জন দত্ত';'জীবনমুখী গান';'0'
'শুনতে কি চাও';'শুনতে কি চাও তুমি সেই অদ্ভুত বে-সুরো সুর
 ফিরে পেতে চাও কি সেই আনচান করা দুপুর
 দেখতে কি চাও তুমি সেই খেলনাওয়ালাটা কে
 তার খেলনা দোতারা সে বাজাচ্ছে কবে থেকে

স্কুলের টিফিনের পয়সা বাঁচিয়ে কেনা
 সেই অদ্ভুত ফাটা বাঁশ আর মাটির সুর টানা টানা
 দু’দিনের সম্পদ দু’টাকার বাজনার বিষ্ময়
 তারপর কখন হঠাৎ সুখের মানে পাল্টে যায়

তারপর টিফিনের পয়সা দিয়ে সিগারেট
 কলেজ কেটে সিনেমা বান্ধবীর সাথে কাটলেট
 আসে দশটা পাঁচটা সেই একরুটের বাসটা তারপর
 সবার মতই পড়তে হয় যে কাগজের টোপর

এখন মাসের শেষে মাঝে মধ্যে কান্না পায়
 মিনিবাসে দাড়িয়ে অফিস যাবার সময়
 এখন বুঝেছি সেই অদ্ভুত সুরের কি মানে
 ফিরে তো যাওয়া যায় না যে আর সেখানে

যেতে হবে যে তোমাকে আমাকে চলে
 লুকোনো টেক্কা সংসারের এক্কা দোক্কা ফেলে
 প্রথমে যাবে ঘর-দোর দোকানপাট তারপর হৃদয়
 কিছুই হলো না বাজানো গেল না সময়

ইদানিং সে সুরটা শুনতে যে খুব ইচ্ছে হয়
 কিন্তু সেই খেলনাওয়ালা আর আসেনা পাড়ায়
 হয়তো কোন অন্য অলি-গলি ঘুরে
 অন্য কোন কাউকে টানছে সেই অদ্ভুত সুরে';'অঞ্জন দত্ত';'জীবনমুখী গান';'0'
'২৪৪১১৩৯';'চাকরিটা আমি পেয়ে গেছি বেলা শুনছো
 এখন আর কেউ আটকাতে পারবেনা
 সম্বন্ধটা এই বার তুমি ভেস্তে দিতে পারো
 মা-কে বলে দাও বিয়ে তুমি করছো না
 চাকরিটা আমি পেয়ে গেছি বেলা সত্যি
 আর মাত্র কয়েকটা মাস ব্যাস
 স্টার্টিংয়েই ওরা ১১০০ দেবে তিন মাস পরে কনফার্ম
 চুপ করে কেন বেলা কিছু বলছো না

এটা কি ২৪৪১১৩৯
 বেলা বোস তুমি পারছো কি শুনতে
 ১০-১২ বার রং নাম্বার পেরিয়ে তোমাকে পেয়েছি
 দেবো না কিছুতেই আর হারাতে
 হ্যালো ২৪৪১১৩৯
 দিন না দেকে বেলাকে একটিবার
 মিটারে যাচ্ছে বেড়ে পাবলিক টেলিফোনে
 জরু্রি খুব জরুরি দরকার

স্বপ্ন এবার হয়ে যাবে বেলা সত্যি
 এতোদিন ধরে এতো অপেক্ষা
 রাস্তার কতো সস্তা হোটেলে
 ব্যস্ত ক্যাবিনে বন্দী দুজনে
 রুদ্ধশ্বাস কতো প্রতীক্ষা
 আর কিছু দিন তারপর বেলা মুক্তি
 কসবার ঐ নীল দেয়ালের ঘর
 সাদা-কালো এই জঞ্জালে ভরা মিথ্যে কথার শহরে
 তোমার আমার নাল-নীল সংসার

চুপ করে কেন একি বেলা তুমি কাঁদছো
 চাকরিটা আমি পেয়ে গেছি সত্যি
 কান্নাকাটির হল্লাহাটির সময় গেছে পেরিয়ে
 হ্যালো তুমি শুনতে পাচ্ছো কি

এটা কি ২৪৪১১৩৯
 বেলা বোস তুমি পারছো কি শুনতে
 ১০-১২ বার রং নাম্বার পেরিয়ে তোমাকে পেয়েছি
 দেবো না কিছুতেই আর হারাতে
 হ্যালো ২৪৪১১৩৯
 দিন না দেকে বেলাকে একটিবার
 মিটারে যাচ্ছে বেড়ে পাবলিক টেলিফোনে
 জরু্রি খুব জরুরি দরকার

হ্যালো ২৪৪১১৩৯
 হ্যালো ধুর ছাই হ্যালো';'অঞ্জন দত্ত';'জীবনমুখী গান';'0'
'অন্তবিহীন পথ চলাই জীবন';'অন্তবিহীন পথ চলাই জীবন
 শুধু জীবনের কথা বলাই জীবন।
 জীবন প্রসব করে চলাই জীবন,
 শুধু যোগ বিয়োগের খেলাই জীবন।

শুধু সূর্যের পানে দেখাই জীবন,
 জীবনকে ভোগ করে একাই জীবন ।।
 একই কক্ষ্যপথে ঘোরাই জীবন,
 স্বপনের সমাধি খোড়াই জীবন,
 মনের গোপন ঘরে, যে শ্বাপদ ঘর করে,
 তাকেই লালন করে চলাই জীবন।

ফুটপাথে বেওয়ারিশ শিশুরা জীবন,
 রাম, ইসলাম আর যিশুরা জীবন ।।
 অষুধের বিষপান করাই জীবন,
 চিকিত্ সাহীন হয়ে মরাই জীবন।
 যে মেয়েটা রোজ রাতে, বদলায় হাতে হাতে,
 তার অভিশাপ নিয়ে চলাই জীবন।

প্রতিবাদ প্রতিরোধে নামাই জীবন,
 লক্ষ্যে পৌঁছে তবে থামাই জীবন ।।
 স্বপ্নের বেচা কেনা করাই জীবন,
 দেয়ালে ঠেকলে পিঠ লড়া ই জীবন,
 প্রতিদিন ঘরে ফিরে, অনেক হিসেব করে,
 ‘এ জীবন চাই না’, তা বলাই জীবন।';'নচিকেতা';'এই বেশ ভাল আছি';'0'
'একলা চলতে হয়';'যদি তোর ডাক শুনে কেউ না আসে,
 তবেই নাকি একলা চলতে হয়!

একলা মানুষ মাতৃগর্ভে একলা মানুষ চিতায়
 একলা পুরুষ কর্তব্যে একলা পুরুষ পিতায়
 আর মধ্যিখানের বাকিটা সময়
 একলা না থাকার অভিনয়

যদি তোর ডাক শুনে কেউ না আসে,
 তবেই নাকি একলা চলতে হয়!

এক পায়েতে দাড়িয়ে তাল গাছটাও একা
 দিনের শেষে ঘুমের দেশে একলা সে দেশ দেখা
 যদি কেউ কথা না কয়
 ওরে ও রে ও অভাগা কেউ কথা না কয়
 তাতেও কিছু যায় না এসে,
 তাতেও কিছু যায় না এসে বোঝে যদি তোর মনেরই কথা
 মনের কথা বোঝাবারে একলা বলতে হয়

যদি তোর ডাক শুনে কেউ না আসে,
 তবেই নাকি একলা চলতে হয়!

একলা তুমি ভাবাদর্শে একলা চিন্তায়
 তোমার ভাবনা সূর্য হয়ে ডুববে যে সন্ধ্যায়
 যদি সবাই ফিরে যায়
 ওরে ও রে ও অভাগা সবাই ফিরে যায়
 ফিরবে না যে জানবি সে তোর,
 ফিরবে না যে জানবি সে তোর ভাবনার মোড়কে আছে ডুবে
 ছিড়বে মোড়ক ফিরবে সে তার অপনও কুলায়

যদি তোর ডাক শুনে কেউ না আসে,
 তবেই নাকি একলা চলতে হয়!

একলা মানুষ মাতৃগর্ভে একলা মানুষ চিতায়
 একলা পুরুষ কর্তব্যে একলা পুরুষ পিতায়
 আর মধ্যিখানের বাকিটা সময়
 একলা না থাকার অভিনয়

যদি তোর ডাক শুনে কেউ না আসে,
 তবেই নাকি একলা চলতে হয়!';'নচিকেতা';'একলা চলতে হয়';'0'
'ফাইসা গেছি';'আমি ফাইসা গেছি, আমি ফাইসা গেছি,
 আমি ফাইসা গেছি, মাইনকার চিপায়।

আমারও দিলের চোট বোঝে না কোনো হালায়।।

কোন্‌ পাগলে পাইছিল করছি শখের শাদী
 ক্ষমতার যিমুন তিমুন, ভাবে শাহজাদী।

সকাল-বিকাল, রাইত-দুপুর বউয়ে দেয় ঠেলা
 কয় ‘বউ পুষার মুরাদ নয়, তয় বিয়া করছস কেলা।

আমি ইধারকা মাল ওধার করি, সারাদিন পেজকি মারি
 দিনের বেলায় আরতদারী, রাইতে চোরাকারবাড়ি।
 দিন-দুনিয়া সবই গেল, জীবন ভেস্তে যায়।।

মাইয়া আমার চিজ একখান, যেমুন ফিল্মের নায়িকা
 মাধুরী, ঐশ্বরিয়া, কাজলরে, কয় অফ যা।

পোলায় আমার শিক্ষিত, পড়ে দশ কেলাশের উপরে।
 হাত খরচা না দিলে, ইংলিশে গাইল পাড়ে।

মনে মনে কই আমি, গাইলের আর হুনছস কি
 আমগো গাইল হুনলে পড়ে, খাড়াইব মুরদাবি।

আমি হালায় কলুর বলদ ফাইটা জীবন যায়।।';'হায়দার হোসেন';'ফাইসা গেছি';'0'
'মানুষ মানুষের জন্য';'মানুষ মানুষের জন্য
 জীবন জীবনের জন্য
 একটু সহানুভূতি কি মানুষ পেতে পারে না
 ও বন্ধু….

মানুষ মানুষকে পণ্য করে
 মানুষ মানুষকে জীবিকা করে
 পুরনো ইতিহাস ফিরে এলে লজ্জা কি তুমি পাবে না?
 ও বন্ধু………..

বল কি তোমার ক্ষতি
 জীবনের অথৈ নদী
 পার হয় তোমাকে ধরে দূর্বল মানুষ যদি
 মানুষ যদি সে না হয় মানুষ
 দানব কখনো হয় না মানুষ
 যদি দানব কখনো বা হয় মানুষ লজ্জা কি তুমি পাবে না?
 ও বন্ধু……….';'ভূপেন হাজারিকা';'ভুপেন হাজারিকা';'0'
